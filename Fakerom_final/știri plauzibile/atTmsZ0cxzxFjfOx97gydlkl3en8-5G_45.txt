Utilizatorii 5G dedică mai mult timp cloud gaming-ului și aplicațiilor de AR (Realitate Augmentată), în timp ce 20% dintre ei utilizează mai puțin conexiunile Wi-Fi, la domiciliu sau în alte locații, ca urmare a trecerii la serviciile 5G, potrivit unui raport realizat de Ericsson în 26 de piețe - inclusiv SUA, China, Coreea de Sud și România. 23% dintre respondenții din România au declarat că au un telefon compatibil 5G, dar numai 1 din 10 au și un abonament pentru astfel de servicii.

Colectarea datelor din raportul Ericsson a avut loc în decembrie 2020 prin intermediul a peste 30.000 de interviuri online cu persoane cu vârste între 15-69 de ani în 26 de țări în care sunt rețele 5G comerciale. La cercetare au participat 1.000 de consumatori din România. Potrivit cercetării, calitatea conectivității la interior reprezintă unul dintre principalele interese ale consumatorilor, unul din cinci utilizatori 5G reducând deja utilizarea Wi-Fi pe telefoane (în spațiile din interiorul clădirilor), datorită beneficiilor conectivității mobile 5G.Câteva informații din raportul 5G:
- În România, 16% dintre utilizatorii 5G au redus utilizarea internetului Wi-Fi, atât la domiciliu, cât și în alte locații, arată cercetarea. - Cu toate acestea, la nivel global, deși utilizatorii de servicii 5G sunt mulțumiți de viteza internetului, aproximativ 70% sunt nemulțumiți de disponibilitatea serviciilor inovatoare și a aplicațiilor noi. Astfel, consumatorii spun că sunt dispuși să plătească cu 20-30% mai mult pentru abonamente 5G care să includă și scenarii de utilizare a serviciilor digitale.- În România, 53% dintre consumatorii care folosesc servicii 5G sunt foarte mulțumiți de viteza de internet din rețelele 5G, iar 51% dintre aceștia sunt nemulțumiți de gradul de disponibilitate al serviciilor inovative care utilizează această tehnologie.   Click pentru a deschide

 - Dacă utilizatorii din România sunt dispuși să plătească cu 10% mai mult în medie pentru planurile de abonamente care includ servicii de conectivitate 5G, ei sunt dispuși să plătească și mai mult (cu până la 50% mai mult) pentru planuri de abonamente care includ servicii digitale adiționale.- Totodată, 23% dintre respondenții din România au un telefon compatibil cu tehnologia 5G, dar numai 1 din 10 au și un abonament pentru astfel de servicii, în timp ce o treime din utilizatorii de servicii 4G cred că serviciile 5G sunt foarte puțin sau deloc disponibile.- Carantina și restricțiile de deplasare, impuse de virusul COVID-19, i-au constrâns pe cei mai mulți dintre utilizatorii 5G să utilizeze aceste servicii doar în spațiile interioare. Din acest motiv, aceștia consideră că, pentru o experiență 5G satisfăcătoare, calitatea recepției de date în interior este de două ori mai importantă decât viteza sau impactul asupra bateriei. - În plus, în ciuda pandemiei, aproximativ 2 din 5 (39%) utilizatori de smartphone-uri, de la nivel global, care au participat la studiu și-au exprimat intenția de a adopta tehnologia 5G în 2021, acest procent fiind în creștere cu 2 puncte procentuale față de 2019. - Mai mult, în România, 37% dintre respondenți spun că ar vrea să treacă la serviciile 5G, iar 22% dintre aceștia ar putea face acest lucru în anul 2021. 

CITEȘTE AICI RAPOORTUL PRIVIND 5G AL ERICSSON