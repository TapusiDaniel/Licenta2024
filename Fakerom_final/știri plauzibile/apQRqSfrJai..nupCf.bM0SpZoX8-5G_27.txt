Comisia Europeană a propus miercuri creșterea gradului de digitalizare în UE și, printre instrumentele avansate, a introdus ideea unui ”e-ID”, adică o identitate electronică publică pentru fiecare cetățean european. Propunerea Comisiei, una fără precedent, vine pe fondul căutării de noi soluții pentru susținerea economiilor afectate de criza provocată de coronavirus.
In the long run, this is likely to trigger permanent and structural changes in societal and economic life: more teleworking, e-learning, e-commerce, e-government. This highlights the potential of developing a universally accepted e-ID – public electronic identity – to allow for simple, trusted and secure access to cross-border digital public services.
Propunerea apare în planul de resuscitare a economiei UE, transmis Parlamentului European și Consiliului UE. În acest plan realizat de Comisia Europeană, în valoare de 1,85 trilioane euro, digitalizarea are un rol central.
Comisia Europeană arată că noile tehnologii au permis multor afaceri să își continue activitatea în ciuda măsurilor de distanțare fizică impuse de autorități, iar tendința de digitalizare a serviciilor trebuie să continue. În plus, arată executivul european, digitalizarea serviciilor – printre care și apariția cărții electronice de identitate, va duce la scăderea birocrației și la o mai mare flexibilitate a serviciilor publice atât pentru cetățeni, cât și pentru companii.
”Pe termen lung vor apărea schimbări structurale permanent în societate: mai multă telemuncă, e-learning, e-commerce și e-government. Aceste tendință arată potențialul dezvoltării unui e-ID universal acceptat pentru a permite un acces simplu și sigur la serviciile publice digitale de-a lungul întregii UE”, se arată în propunerea Comisiei Europene.
Comisia arată că eforturile de digitalizare se vor concentra pe patru direcții:
– creșterea calității conectivității (inclusiv accelerarea adoptării tehnologiei 5G)
– o prezență mai puternic a companiilor europene pe lanțurile globale de producție din industria IT
– apariția unei economii reale bazate pe seturile mari de date
– un mediu de afaceri simplificat, cu mai puține bariere administrative
Propunerea Comisiei Europene trebuie să fie acceptată de Parlamentul European și Consiliul UE.
Foto: Pixabay.com
