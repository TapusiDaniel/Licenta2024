---Vaccin sample---
Madonna, Bill și Melinda Gates, prinți, un rege, președinți și șefi de stat au participat luni la teledonul organizat de Bruxelles pentru finanța cercetarea și dezvoltarea unui vaccin pentru coronavirus, contribuind astfel la strângerea a 7,4 miliarde de euro, relatează AFP. 

Statele Unite ale Americii, au fost marele absent al maratonului online de strângere de fonduri, alături de Rusia și India. 
Am făcut-o. În doar câteva ore am strâns 7,4 miliarde de euro pentru vaccin, diagnosticare şi tratament. Asta va contribui la începerea unei cooperări globale fără precedent", a declarat Ursula von der Leyen, precizând că vedeta muzicii pop Madonna a anunţat o contribuţie de 1 milion de dolari.
Italia a promis 140 de milioane de euro, Spania - 125 de milioane de euro, Canada a anunţat o contribuţie de 850 de milioane de dolari, alături de o donaţie de 500 de milioane de dolari de la Arabia Saudită, 388 de milioane de lire sterline de la Marea Britanie, 60 de milioane de dolari de la Israel şi 1,3 milioane de dolari de la Africa de Sud, potrivit Agerpres
Totodată, China s-a angajat să contribuie cu 45,6 milioane de euro. 
-----------Știrea inițială
Un teledon mondial a fost organizat luni la Bruxelles cu scopul de a strânge 7,5 miliarde de euro pentru a finanța căutarea unui vaccin și a tratamentelor împotriva noului coronavirus, dar inițiativa a fost contracarată de absența Statelor Unite și de dorința afișată a președintelui american de a face pe cavalerul singuratic în drumul spre un vaccin, relatează AFP. 
Comisia Europeană a dat startul "maratonului online" la (1.00 p.m. GMT) cu anunțarea unei contribuții de un miliard de euro
. Franța și Germania au urmat și au făcut posibilă strângerea a peste 2 miliarde, după ce fiecare au dat câte 500, respectiv 525 de milioane de euro. După o oră de la lansarea operațiunii, au fost promise 5 miliarde de euro.
Un vaccin este "cea mai bună șansă colectivă de a învinge virusul", a subliniat președintele Comisiei Europene, Ursula von der Leyen, organizatorul acestui teledon. 
3,5 milioane de oameni au fost deja infectați de coronavirus, dintre care 1,5 milioane în Europa, și a ucis aproape 250.000 de oameni, dintre care 143.000 în Europa. 
Peste 40 de țări și 20 de organizații au răspuns apelului, în schimb Donald Trump, care este în conflict cu Organizația Mondială a Sănătății, și-a exprimat dorința ca Statele Unite să obțină un vaccin până la sfârșitul anului. 

Din cele 7,5 miliarde de euro pe care se contează, 4 miliarde sunt destinate dezvoltării unui vaccin, 2 miliarde tratamentelor şi 1,5 miliarde fabricării testelor, a indicat Comisia.

"Trebuie evitată fragmentarea eforturilor", susţin colaboratorii săi. "Un singur obiectiv, un singur acoperiş", susţin ei. Căci o cursă mondială s-a angajat pentru dezvoltarea unui vaccin. Interesele în joc sunt enorme şi giganţii industriei farmaceutice sunt deja în competiţie.