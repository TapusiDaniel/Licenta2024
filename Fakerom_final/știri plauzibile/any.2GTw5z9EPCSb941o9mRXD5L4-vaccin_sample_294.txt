---Vaccin sample---
​Miliardarul filantrop de 65 de ani a primit a doua doză de vaccin săptămâna trecută. Dar chiar dacă fondatorul lui Microsoft este vaccinat, el se supune în continuare regulilor de siguranță, cum este și purtatul măștii: "Vreau să dau un exemplu bun. Dacă ești vaccinat, tot mai poți transmite", a spus Gates, citat de CNBC
.

Centrul american pentru controlul bolilor (CDC) spune că și oamenii vaccinați împotriva Covid trebuie să respecte în continuare măsurile de siguranță publică. Chiar dacă vaccinurile Pfizer și Moderna s-au dovedit a fi foarte eficace în prevenirea formelor severe și decesului de Covid, nu este încă limpede în această fază dacă previn și transmiterea."Nu voi înceta să port masca și să fiu extrem de prudent, în special în prezența persoanelor mai în vârstă care n-au fost vaccinate", afirmă Gates.

  Cum spun conspiraționiștii, "Adminul s-a conectat la server"

Mulți se întreabă când vom putea reveni la normal, sau măcar să renunțăm la măsuri ca distanțarea socială și măștile."Doar spre sfârșitul primăverii și la vară vom ajunge la numere de la care să ne gândim la schimbarea comportamentului în mod semnificativ", a spus Gates, adăugând că se gândește să poarte măști și peste toamnă, "pentru că nu este ceva dezastruos".Dr. Anthony Fauci, consilier medical șef la Casa Albă, a spus într-un interviu pentru CNN că este posibil ca americanii să aibă nevoie să continue cu purtatul măștii și în 2022. Necesitatea va depinde de nivelul circulației virusului în comunitate."Dacă veți vedea nivelul coborând foarte, foarte jos vreau să continue scăderea spre un prag care va fi atât de redus încât ... să fie o minimă, minimă amenințare să fiți expus la o persoană infectată", a spus Fauci.În timp ce oamenii care au fost vaccinați trebuie să poarte măști în public și în preajma oamenilor din afara căminului lor și care n-au fost vaccinați, ei sunt în siguranță fără măști în compania altor oameni vaccinați.