Iată, la ora actuală, ce planuri mai au în vedere, pentru noi oamenii, guvernele țărilor conduse din umbră de așa-ziși „iluminați”: nu vor fi reintegrați social decât cei care au imunitate, prin boală sau… prin vaccin! Trăiască libertatea bazată pe anticorpi!

Miliardarul Bill Ackman prevede:
„S-ar putea imagina o lume, în următoarele luni, în care toată lumea este testată și, cu excepția celor compromiși imunitar, toți se întorc la o viață mai normală, dar mai distanțată social. Purtăm brățări sau avem un certificat pe telefon, care indică statutul nostru și urmărește infecțiile acolo unde apar…”

Certificatele de imunitate în întreaga lume vor fi probabil emise de guverne, în primul rând pentru cei vindecați și pentru cetățenii care au dezvoltat o rezistență la Covid-19.

Pentru persoanele care au contractat virusul și care s-au recuperat, şi care, în mod normal, dezvoltă anticorpi pentru a combate virusul, acesta ar putea fi biletul lor de ieșire pentru a scăpa din regiunile în care există măsuri și blocaje sociale stricte.

Imaginați-vă doar că certificatele de imunitate, acordate de guverne persoanelor care s-au recuperat sau au dezvoltat rezistența la virus, ar putea fi considerate pașapoarte speciale care le vor permite să călătorească liber în orice state, țări, în întreaga lume – în timp ce toți ceilalți rămân înghesuiţi în casele lor sau în buncărele lor apocaliptice.

Unele dintre primele discuții în acest sens au apărut în Regatul Unit. Guvernul a spus că ar putea introduce pașapoarte de imunitate în rândul britanicilor care au contractat virusul și s-au recuperat. Acestea le vor servi pentru a putea reveni să lucreze în cadrul societății, a informat The New York Times.

„Emiterea unui certificat de imunitate este o acțiune importantă pe care o vom realiza și spre care ne îndreptăm atenția. Este însă prea devreme pentru ca știința să ne ofere un răspuns clar cu privire la imunitatea ce se dezvoltă la apariția unei boli… Mi-aș fi dorit să fie posibil, dar știința nu este deocamdată destul de avansată”, a declarat ministrul sănătății, Matt Hancock, la o conferință de presă organizată de Downing Street.

Purtătorul de cuvânt al primului ministru Boris Johnson a anunțat că Marea Britanie a făcut toate eforturile necesare pentru a determina cât de fezabile vor fi pașapoartele de imunitate și a adăugat: „Urmărim să realizăm certificate medicale. Persoanele care se îmbolnăvesc de o anumită boală și care dezvoltă anticorpii specifici, căpătând imunitate, pot să demonstreze aceasta prin intermediul certificatului și să se întoarcă, pe cât posibil, la viața normală”.

Hancock a afirmat că un test de sânge este în curs de dezvoltare. Acesta ar putea arăta dacă oamenii au avut deja virusul sau dacă au anticorpi care să-i facă rezistenți la infecție.

În Germania, cercetătorii pregătesc un studiu pentru a vedea dacă persoanele care sunt deja imune la virus ar putea reintra în câmpul muncii, primind și pașapoarte de imunitate.

În Italia, președintele conservator al regiunii Veneto, din nord-estul țării, a propus un pașaport de imunitate pentru persoanele care posedă anticorpi. Acești anticorpi vin să demonstreze că sunt rezistenți la virus. Fostul prim-ministru, Matteo Renzi, a denumit acest pașaport pentru cei neinfectați care se pot întoarce la viața lor normală, legitimația Covid.

Se mai spune că pașapoartele de imunitate și „blocările intermitente” ar putea deveni realitate în lunile, trimestrele sau în următorii câțiva ani – deoarece virusul ar putea rămâne activ mult mai mult timp decât a fost anticipat.

Discuțiile despre aceste pașapoarte speciale au apărut în luna aprilie în politica americană, când președintele grupului democrat din Camera deputaților, Mike Stewart, a cerut guvernatorului din Tennessee, Bill Lee, să implementeze un „certificat de imunitate” pentru primii vindecaţi și pentru angajaţii din domeniul sănătății.

Stewart a afirmat că persoanele care au anticorpi și sunt imune la virus ar fi necesar să fie plasate în prima linie. El a mai adăugat:
„Este necesar să obținem resurse adecvate pentru a testa toți lucrătorii din domeniul asistenței medicale, astfel încât să știm care dintre ei pot lucra fără teama de Covid-19 și care dintre ei au nevoie de protecție maximă împotriva virusului”.

Și ca o confirmare în plus că așa-ziși „iluminați” doresc integrarea acestor pașapoarte de imunitate ca pas următor în controlul lumii occidentale, avem declarația lui Bill Gates din 24 martie, în interviul acordat lui Chris Anderson, curatorul de la TED (Technology, Entertainment, Design – Tehnologie, Divertisment și Design, o organizaţie ce răspândeşte „ideile care merită promovate”):

„În cele din urmă, ceea ce este necesar este să certificăm cine este o persoană recuperată, cine este o persoană vaccinată… Pentru că nimeni nu-și dorește să se plimbe printr-o lume în care vor exista ţări ce nu vor avea (virusul) sub control. Nu vrem să fie complet blocată capacitatea oamenilor de a merge în aceste locuri, de a se întoarce sau de a se deplasa. De aceea, în cele din urmă, va fi necesar să existe această dovadă digitală a imunității care va facilita redeschiderea globală.”

Iată, în ce mod abil cei care sunt aserviți Guvernului din Umbră, acești pioni dezaxați, pozează în oameni de bine, în salvatori ai umanității care, vezi-doamne, nu doresc să se ajungă la restricționarea drepturilor oamenilor, dar care au găsit pentru această situaţie de criză o singură soluție: strângerea tot mai tare a lațului în care încă le mai permit oamenilor să umble. Ei propun un nou document, un nou control, un alt ceva care să ne restricționeze din ce în ce mai mult libertatea și să le crească din ce în ce mai mult controlul pe care îl deţin.

