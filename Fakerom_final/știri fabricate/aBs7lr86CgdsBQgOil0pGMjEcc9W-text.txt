Cercetările efectuate de francezi au pornit de la virusul care a produs epidemia SARS în 2002, în mai multe țări asiatice.

a peste trei luni de la debutul pandemiei actuale, nu avem încă explicații clare și indubitabile despre apariția acestui coronavirus, în afara unei povești vagi lansate de chinezi despre piața de pește din Wuhan, șarpele, liliacul, plus pacientul zero care nu a fost niciodată identificat.
În această situație de panică generalizată, când toată lumea pune întrebări, era firesc ca unii să se aplece asupra studiilor pe diverse tipuri de coronavirus, făcute în diverse institute științifice de pe mapamond în ultimele decenii pentru că, până la proba contrarie, nu putem exclude varianta ca acest COVID-19 să provină dintr-un laborator. După ce s-a discutat despre un laborator de virusologie chiar din Wuhan ori despre patentul obținut de un institut britanic finanțat de Bill Gates, în Franța au apărut dovezi despre cercetări pe coronavirus făcute la Institutul Pasteur.
Conform acestei noi teorii, este vorba despre un brevet european obținut de Institutul Pasteur pentru un nou tip de coronavirus, având numărul EP 1 694829 B1. (Brevetul poate fi consultat AICI!)

Cercetările efectuate de francezi au pornit de la virusul care a produs epidemia SARS în 2002, în mai multe țări asiatice. Documentația depusă în 2004 se referă la un nou virus, o nouă creație de laborator, de unde și cererea pentru un brevet de invenție, care a și fost obținut în 2010.
Chiar dacă pentru persoanele care nu au formațiune medicală este imposibil de spus dacă există o legătură cu actuala criză, susținătorii acestei teorii ridică o serie de probleme interesante. Începând chiar cu numele, epidemia din 2002-2003 a fost produsă de un virus cu denumirea științifică SARS-CoV, iar la ora actuală vorbim de SARS-CoV2!

O prezentare a acestei teorii o puteti viziona aici:

Totodată, în cele peste 300 de pagini ale brevetului menționat, se vorbește despre un antidot și teste efectuate pe șoareci și iepuri, iar acestea au funcționat.
La ora actuală, în mediile științifice se vorbește tocmai despre utilizarea datelor privind prima epidemie de SARS pentru a se crea cât mai rapid un vaccin pentru noul coronavirus. Brevetul spune însă că specialiștii francezi ar fi identificat deja antidotul!
Poate cel mai interesant aspect al noii teorii despre originea franceză a actualului virus este acela că în componența virusului brevetat de specialiștii Institutului Pasteur intră fragmente ale virusului rujeolic. Aceasta, spun susținătorii teoriei, ar explica de ce copiii sunt foarte puțin spre deloc afectați de noul coronavirus. În prezent, gradul de acoperire vaccinală anti-rujeolică este foarte ridicat, ceea ce ar explica imunitatea copiilor în fața acestui coronavirus. Cei mai vulnerabili sunt în schimb, vârstnicii care nu au prins vaccinarea anti-rujeolică.
Ar fi foarte interesant să primim lămuriri de la specialiștii noștri în această privință având în vedere că oamenii sunt cu atât mai speriați cu cât persistă o mulțime de nelămuriri despre originile pandemiei care face ravagii.