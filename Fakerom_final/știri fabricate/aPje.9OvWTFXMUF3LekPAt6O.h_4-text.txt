Colindul „O, brad frumos”, este pe cale de a dobândi valențe sinistre, mesajul devenind „o, brad aducător de boli și distrugător al intimității mele!” – priviți ce a răsărit pe șest în București, curând în toată țara, în vreme ce noi suntem blocați în case, sau stăm la cozi pentru alimente bombardați de mesaje moralizatoare redate pe un ton semi-amenințător, de parcă am fi închiși într-un lagăr ceva mai mare și circulăm între bucătărie și barăci.
Omul de știință american Dr. Ronald M. Powell a observat într-un comentariu către Autoritatea Telecomunicațiilor din SUA (FCC), că tehnologia 5G trebuie opusă, deoarece:

Ar extinde imens politica curentă a FCC de iradiere obligatorie a publicului, fără ca un studiu adecvat de impact asupra sănătății să ne asigure de siguranța sa. Ar iradia pe toată lumea, inclusiv pe cei mai vulnerabili vătămării cauzate de iradierea cu radio-frecvențe: femei gravide, copiii nenăscuți, copiii mici, adolescenții, bărbații aflați la vârsta reproductivă, bătrânii, cei cu dizabilități și bolnavii cronici.

Un alt aspect și mai neglijat al realității sumbre a 5G, este că într-o lume în care toate obiectele sunt interconectate și comunică constant date unele către celelalte printr-o rețea “Internet of Things” (IoT), intimitatea și securitatea persoanei ar deveni imposibile.
Până și presa mainstream admite că, cantitatea enormă de date trimise prin rețelele 5G, date rezultate din folosirea obiectelor casnice (frigidere, cuptoare, mașini de spălat etc. – nb), precum și informațiile despre tranzacții, constituie o adevărată comoară care căzută în mâinile greșite ar deveni o armă formidabilă.

Ori aceste mâini greșite sunt deja în posesia tuturor convorbirilor telefonice, emailuri, tranzacții cu cardul, înregistrări de pe camere video – credeți că bătaia la cap auzită constant în magazine (evitați plățile cu numerar, folosiți cardul sau telefonul) este pentru a vă ține sănătoși?
Faptele rele se fac pe ascuns, după cum știu săvârșitorii lor. Susțin gurile rele că frecvențele foarte înalte ale tehnologiei 5G, ar favoriza infecțiile virale, motiv pentru care niște englezi mai supărați au incendiat câteva turnuri purtătoare de antene – nu știu dacă frecvențele 5G chiar activează virușii, dar un lucru ar trebui să ne fie cât se poate de clar:

5G nu este pentru ca noi să putem descărca un film într-o secundă, ci pentru IoT (Internet of things) și pentru controlul 24/7 al populației.

După ce noua tehnologie a fost trâmbițată de către operatori și de către primari mai slab dotați la bibilică, realitatea întunecată începe să iasă la iveală: aspectul cel mai important este pericolul pentru sănătate reprezentat de iradierea continuă cu microunde aflate în gama EHF (extremely high frequencies), adică între 30 – 300 Ghz, ceea ce corespunde unor lungimi de undă aflate între 10 mm – 1 mm.

Tot mai multe cercetări indică faptul că efectele nocive ale actualei tehnologii mobile 3G, 4G, vor fi cu mult mai ample, datorită iradierii continue mai puternice și mai dense decât cea folosită de prezenta tehnologie.
Nu – e pentru a întări puterea ubicuă a celor care ne supraveghează, niște oameni bolnavi de dorința de a controla și nu mă refer neapărat la serviciile secrete atât de nececesare unei țări, deși și acestea vor fi beneficiarii informațiilor, ci la mafia transfrontalieră, statul adânc, care le trasează sarcinile. Nu degeaba a trebuit instalat un fost șef al filialei Cluj al organizației Soros, în fruntea SRI.
Deci cu astfel de lucruri se ocupă pe ascuns băieții ăștia, pe când nouă ni se va aduce lumina de către voluntari echipați cu măști și cu mănuși, ca nu cumva să ne îmbolnăvim de la ea.

Vedeți, iluzia trebuie menținută – așa zisa „pandemie”, e numai și numai un exercițiu global de distrugere a libertății cetățenilor și de impunere a unor măsuri de-a dreptul inspirate de cel rău: 5G și vaccinarea obligatorie. Nu mă credeți? Doar așteptați până la iarnă, când falsa pandemie va fi repusă pe tapet, însă de data asta va exista un vaccin cu care veți fi OBLIGAȚI să vă infectați. Ce va conține acesta și care vor fi efectele? Sper să aflu mai dinainte de a fi impus. Rămâneți pe recepție.

Sărbători fericite!