Există cinci mari curente de gândire în ceea ce privește finalul șarlataniei Covid-19.

Prima dintre ele susține că isteria se va încheia pe 20 ianuarie deoarece atunci va fi instalat Joe Biden drept următoarea marionetă de la Casa Albă (asta dacă Q și băieții buni din statul paralel american nu vor da până atunci lovitura militară!). Însă doar americanii cred că evenimentele de anul trecut au privit doar circul alegerilor americane.

A doua școală de gândire susține că isteria va amuți treptat pe măsură ce se va intensifica programul de vaccinare. După cum ascultătorii celui mai recent podcast New World Next Week știu deja, acum există un mecanism care le permite sforarilor să facă exact asta: testele PCR. Vedeți voi, OMS tocmai ce a „descoperit” că testele RT-PCR, atunci când se recurge la o amplificare mare, pot da rezultate false pozitive, așa că este de așteptat să vedem noi recomandări către laboratoarele din toată lumea care efectuează aceste analizate pentru a nu mai recurge la amplificări înalte. Și astfel (pur și simplu) epidemia de cazuri va dispărea. Bineînțeles că păpușarii vor dori ca acest moment să coincidă cu intensificarea vaccinării, pentru ca în felul acesta vaccinul să fie declarat salvatorul lumii.


 
Al treilea grup consideră că șarlatania se va termina în iunie. De ce în iunie? Pentru că așa spune AstraZeneca! Contractele pe care diversele companii Big Pharma le-au făcut cu guvernele lumii sunt în mare parte secrete, desigur, deoarece așa funcționează kakistocrația fascisto-corporatistă. Dar cel puțin conform unui astfel de contract care a fost „văzut” (nu făcut public celorlalți) de băieții buni de la Financial Times, documentul precizează că pandemia se va încheia pe 1 iulie 2021, cu excepția cazului în care „AstraZeneca acționând cu bună credință consideră că pandemia SARS-COV-2 nu a luat sfârșit”. Pentru detalii citiți raportul, dar pe scurt AstraZeneca a căzut de acord să nu profite de vaccinul lor Covid, până când pandemia nu va lua sfârșit, așa că au scris în contractele lor că șarlatania se va încheia până în iulie.

Citiți și:  Tânără doctoriță din Vâlcea - paralizie facială temporară și inconștiență după vaccinul anti-Covid. Autoritățile mai investighează alte 13 reacții adverse grave. Două cazuri de decese sunt cunoscute până acum
Cea de-a patra grupare susține că nu se va încheia niciodată. Potrivit acestei școli de gândire, guvernele și păpușarii din spate nu vor mai da din mână niciodată puterile obținute. Cei care susțin această idee nu fac decât să arate spre Războiul contra Terorii, despre care așa cum știm, a fost de la bun început conceput să nu se termine vreodată (chiar dacă acum a fost pus un pic pe pauză, în timp ce păpușarii sunt ocupați cu panica biosiguranței.) În acest scenariu, vom trăi într-o situație de criză fără sfârșit provocată de apariția neîncetată a unor „noi tulpini de coronavirus” și noi virusuri care necesită carantinarea fără sfârșit a omenirii. La urma urmelor, ne-au spus de la bun sfârșit că aceasta este „noua normalitate”, nu-i așa? Credeți că au glumit?
Așadar, care este a cincea opțiune? Șarlatania ia sfârșit când noi spunem că a luat sfârșit. Când încetăm să ne mai supunem. Când încetăm să mai ascultăm ordinele. Când încetăm să mai privim de pe margine cum oamenii sunt încătușați de poliție pentru că îndrăznesc să se joace hochei pe gheață. Când încetăm să mai privim la clipuri îngrozitoare cu oameni care nu fac nimic anormal dar peste care intră poliția în case, iar noi ne întoarcem la programul nostru obișnuit. Când spunem „ajunge!” și vorbim serios.
Știu că a cincea opțiune este cea mai bună, dar dacă acest lucru nu se întâmplă cred că vom primi din oficiu varianta patru. Voi de la care școală de gândire vă revendicați?