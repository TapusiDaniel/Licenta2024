Milionarul aruncă încă o declaraţie controversată care face vâlvă printre oameni. De altfel, Gates este prima persoană care a vorbit de pandemie cu mai mulţi ani în urmă.

Bill Gates aruncă BOMBA despre vaccinul împotriva Covid-19. Acesta trage semnalul de alarmă acum că s-ar putea să avem nevoie de o a treia doză de vaccin antiCOVID.

Acesta se întreabă dacă nu ar fi nevoie şi de o a treia doză de vaccin antiCOVID pentru a face față noilor tulpini ale coronavirusului. Mai mult decât atât, acesta subliniază şi faptul dacă nu cumva avem nevoie chiar de alte vaccinuri care să poată face față noilor provocări aduse de coronavirus.

”Întrebarea este: avem nevoie doar de o acoperire foarte largă cu vaccinul actual, avem nevoie de o a treia doză a acestuia sau avem nevoie de un vaccin modificat?”, se întreabă miliardarul.

Bill Gates spune că în opinia lui populația trebuie să se vaccineze atâta timp cât virusul va circula pe pământ. El subliniază că este nevoie de rapeluri, poate nu în fiecare an, dar a spus că oamenii trebuie să se vaccineze de mai multe ori. Legat de cei care sunt împotriva vaccinării, miliardarul american nu pare să mai aibă răbdare să le explice ceva. Chiar i-a numit pe aceștia ”nebuni” și ”malefici”.

Omul de afaceri a reamintit că cele cinci companii care distribuie vaccinuri în Statele Unite au în vedere îmbunătățirea serurilor actuale, pentru a răspunde amenințării reprezentate de noile variante de coronavirus.

”Există unele lucruri care sunt atât de extreme în ceea ce privește anti-vaccinul sau negaționiștii, încât poți trasa o linie clară, dar în ceea ce privește modul de trasare a acelei linii și cine ar trebui să o facă… Nu propun o soluție, pentru ca nu am niciuna”, a concluzionat el.

Pentru ABC, Bill Gates a spus că răspândirea teoriilor despre vaccinuri este ”tragică dacă împiedică oamenii să poarte măști sau îi deturnează de la acceptarea vaccinului”.

Numărul persoanelor vaccinate a depăşit sâmbătă numărul celor infectate cu virusul SARS-CoV-2, anunţă Comitetul Naţional de Coordonare a Activităţilor privind Vaccinarea anti COVID.