De cand a izbucnit pandemia de coronavirus, toti cauta tratamentul-minune pentru a-i tine departe de infectia cu acest virus. Medicii au atras atentia in mod repetat asupra medicamentelor administrate preventiv, mentionand ca face mai mult rau decat bine. Un medic roman a prezentat, insa, singura solutie naturala de a „steriliza” caile respiratorii fara a ne pune in pericol sanatatea.

Medicul roman despre administrarea preventiva a medicamentelor: „Ai multe sanse sa ranesti mucoasa”
Vazand atatea mituri aparute in mediul online, medicul Radu Crisan, aflat in prima linie de lupta cu covid-19, si-a facut timp pentru a combate aceste informatii. El spune ca medicamentele antivirale ori cele prevazute in schema de tratament din spitale, administrate preventiv pentru coronavirus, fac mai mult rau decat bine.

Unul dintre mituri era legat de infuzie de busuioc, despre care medicul spune ca ai toate sansele sa ranesti mucoasa in loc sa tii virusul la distanta.

„In opinia mea, facand aceste inhalatii, ai mai multe sanse sa ranesti mucoasa, sa o iriti si sa iei virusul, eventual mai facil, decat sa stai linistit. Un lucru, insa, este de recomandat, si asta cu siguranta ca recomand pentru ca nu are ce sa strice si va garantez ca aduce numai beneficii : apa cu sare.”, spune medicul.

Medicul recomanda gargara cu apa cu sare pentru „sterilizarea” cailor respiratorii
Medicul sustine ca a studiat haloterapia (n.r. utilizarea aerosolilor salini) si ca aceasta ar ajuta in tratarea bolilor la nivelul cailor respiratorii. El atrage atentia, insa, ca nici gargara cu apa cu sare n-ar trata coronvirusul, ci doar ar ajuta la sterilizarea cailor respiratorii.

„Daca vreti sa faceti ceva in plus, daca vreti sa va sterilizati caile respiratorii superioare, puteti sa faceti apa cu sare. Concentratia este aproximativ egala, sau apropiata cu cea a serului fiziologic. Sa fiti siguri, treaba aceasta se poate realiza asa: in 300 de ml de apa, apa curata evident, se pune o lingurita de sare (sare Himalaya sau sare de Cacica), se face o solutie cu o concentratie de aproximativ 1-1,5%, cam asa, depinde de lingurita, depinde de cat mai scapati pe langa. Cu aceasta solutie puteti sa va faceti toaleta nasului sau puteti face gargara. Luati cate un gat de solutie si faceti gargara cu ea.”, spune acesta, potrivit bzi.ro