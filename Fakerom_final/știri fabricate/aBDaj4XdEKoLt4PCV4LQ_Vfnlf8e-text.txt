Vă prezentăm în continuare un studiu esenţial (pentru înţelegerea ceea ce se petrece în lume), lucid şi documentat al lui Bogdan Herzog privind înscrierea COVID într-un lung şi permanent şir de încercări de a destructura lumea creată de Dumnezeu şi de a o crea, aparent, după modelul uman, în realitate după cel demonic.

Bogdan Herzog a studiat relaţiile internaţionale la Timişoara şi în SUA (Rutgers) şi este autorul a mai multe cărţi, între care Sincronicitate şi simbol în executarea lui Nicolae şi a Elenei Ceauşescu.
Solve et coagula
Autorii americani Michael Hoffman și mentorul său James Shelby Downard au fost primii care au vorbit despre „Transformarea alchimică a umanității prin psihodrama publică”. Potrivit celor doi cercetători ai zonei oculte, obiectivul principal al alchimiștilor medievali și al inițiativelor societăților secrete care continuă în tradiția lor nu a fost transmutarea metalului, ci transformarea omenirii. Căutarea aurului a fost doar o acoperire a unui vast program social care a inclus abolirea monarhiei, anihilarea bisericii și reconstruirea lumii nu în conformitate cu legea naturală, ci după voința omului.

Că o astfel de interpretare este cea corectă o confirmă Manly P. Hall, francmason și ocultist de calibru, care în cartea sa „Adepții în tradiția ezoterică occidentală” afirma următoarele:
„Tradiția alchimică conține toate elementele unui program mondial de iluminare și reformă. Chiar și o cunoaștere superficială a filozofiei și literaturii alchimice este suficientă pentru a simți amploarea acestui proiect ascuns. Dacă ar fi fost vorba doar despre transmutația metalelor, nu ar fi fost nevoie ca Maeștrii acestei arte să se îndepărteze de creștinătate și să se refugieze în Islam.”

„Laboratorul alchimic a devenit un templu al științelor spirituale, luând locul sanctuarelor în ruine ale misterelor antice.”

Cum pot fi schimbate omul și umanitatea? Etapele procesului alchimic sunt întotdeauna aceleași: se identifică un agent dizolvant capabil să rupă ordinea naturală a lucrurilor, dizolvarea (solve) materiei existente în materie primordială (prima materia) și odată atins acest punct, re-formarea sau re-organizarea (coagula) într-un nou tip de ordine după dorința alchimistului. Rolul dizolvant jucat de mercur în transmutarea metalelor a fost preluat de simboluri și embleme în transformarea umanității.

Potrivit lui Hoffman, simbolurile se adresează direct subconștientului prin ceea ce el a denumit ca limbaj crepuscular sau twilight language, definit ca: „Un sistem de comunicare subliminal cândva universal folosit în Egipt, Babilon, subcontinentul indian și printre azteci, format din numere, cuvinte arhetipale și simboluri care, în vremea noastră, sunt încorporate uneori în publicitate modernă, în anumite filme și muzică.”

Din nou, afirmațiile sunt susținute chiar de inițiați:
„Scopul real al producătorilor de aur a fost dezvăluit treptat și prudent, deși încă era necesară o anumită discreție. Misticismul alchimiei – asociațiile sale cabaliste, implicarea sa în astrologia ezoterică și îndatorarea sa față de învățăturile popoarelor antice și a țărilor îndepărtate – au fost lăsate să devină evidente. Tradiția secretă în alchimie, cu știința sa divină de regenerare și răscumpărare umană, a fost indicată prin utilizarea extinsă a simbolurilor și emblemelor.”

Odată ce am înțeles că scopul final al societăților secrete și al inițiaților lor este înlocuirea lui Dumnezeu și că metoda folosită pentru a atinge acest obiectiv este soluția alchimică Solve et Coagula – descompunerea lumii naturale create de Dumnezeu și reconstrucția ei în conformitate cu voința omului – o serie de tendințe actuale și evenimente istorice încep să capete un sens cu totul nou.



M.P. Hall a declarat în mod deschis că ținta principală a activității alchimiștilor este la nivel social. De ce oare? Pentru că, după cum se spune în Geneză 1:26, umanitatea este coroana creației, omul fiind făcut după chipul lui Dumnezeu. Simbolurile, care se adresează direct subconștientului nostru, sunt folosite pentru a ne influenţa conştiinţele, fără ca noi să fim conștienți de acest proces. Acesta este motivul pentru care Hoffman afirmă explicit:
„Prelucrarea alchimică a oamenilor se realizează cu recuzită de timp și spațiu: ce se petrece ritualic într-o serie de locuri semnificative poate «modifica» realitatea (…) Cum este modificată realitatea? Prin amplasarea unor obiecte rituale în locuri ceremoniale. Aceste locuri există atât în conştiinţă, cât și în spațiul fizic.”

Această nevoie de amplasare a anumitor simboluri în timp și spațiu creează o oportunitate de identificare a anumitor tipare rituale „Când urmărim să identificăm lucrările rituale este necesar să ne uităm după sincronicități relevante (coincidențe care au un înțeles)”.

Prima explozie atomică („Trinity”) și ritualul „Uciderii Regelui”

Deși caracterizat de Hoffman ca fiind „la limita dintre geniu și excentricitate”, J.S. Downard a avut rara abilitate de a detecta tocmai această utilizare a simbolurilor în evenimente istorice de o importanță uriașă pentru umanitate. Împreună, cei doi au reușit să identifice modele precum utilizarea toponimiei și a geografiei mistice, simbolismul alchimic și sincronicitatea în evenimente precum prima explozie atomică sau asasinarea președintelui Kennedy.

Din punct de vedere fizic, crearea și distrugerea materiei primordiale (prima materia) a fost realizată pentru prima dată în iulie 1945, odată cu prima explozie atomică pe site-ul Trinity, amplasat fix pe paralela 33 latitudine nordică în statul american New Mexico. Selecția numelui Trinity pentru o explozie nucleară cu semnificație alchimică, locația sa în New Mexico (al cărui motto oficial este The Land of Enchantment adică Țara Farmecului) la sfârșitul drumului denumit Jornada del Muerto (Călătoria mortului) și simbolismul latitudinii de 33 de grade, i-a intrigat atât pe Downard, cât și pe Hoffman, care au identificat aceiași marker neobișnuiți și în asasinarea lui JFK.

Sincronicitățile asociate cu asasinarea președintelui Kennedy i-au determinat pe Downard și Hoffman să scrie un eseu intitulat King Kill 33 care, între timp, a intrat în cultura populară via Marylin Manson, un satanist cunoscut. Eseul neobișnuit identifică coincidențe precum: locația – din nou pe paralela de 33 de grade, data – 22 noiembrie (22+11=33), istoria masonică a Daley Plaza și componența Comisiei Warren care a investigat evenimentele, sensul neobișnuit al numelor Kennedy, Jack Ruby etc.



De ce asasinarea președintelui ar fi importantă în termeni alchimici? Pentru că, potrivit lui Hoffman, „uciderea regelui” este un vechi ritual folosit pentru reînnoire, pentru „înverzirea Pământului”. Oricât de extraordinară ar putea părea afirmația pentru cititorul neinițiat, „ritualul uciderii regelui” și utilizarea sa în societățile antice a fost studiat de oameni de știință cu o reputație impecabilă precum Sir James Frasier, antropologul britanic de frunte al secolului XIX, și René Girard, profesor distins la John Hopkins și Stanford și un nemuritor membru al Academiei Franceze. De fapt, Girard l-a criticat pe Frasier tocmai pentru că și-a limitat sfera cercetării sale la culturile antice și primitive excluzând societățile „moderne și civilizate”, cum era considerată Anglia victoriană.

Alte sincronicități legate de testul Trinity și un omor ritual „King Kill” în Est

Deși excepționale din multe puncte de vedere, modelele identificate de Downard și Hoffman în semiotica primei explozii atomice spun doar o parte din poveste. Un rol important a avut și data aleasă pentru experiment. Prima explozie atomică a fost programată să coincidă cu Tisha B’Av, sărbătoarea evreiască care comemorează atât distrugerea Templului lui Solomon, cât și pe cea a celui de-al doilea templu evreu distrus de romani în anul 70 d.Hr. Programată inițial pentru intervalul 18-21 iulie (în 1945, Tisha B’Av a căzut pe 19 iulie), explozia de pe situl Trinity a avut loc până la urmă pe 16 iulie la cererea specifică a președintelui Truman, pentru a coincide cu începerea conferinței de la Potsdam, unde președintele american spera să-l impresioneze pe Stalin cu puterea noilor arme ale Americii.

Involuntar se simte ceva mult mai sinistru decât o simplă coincidență în programarea bombardării nucleare a „Trinității” tocmai în ziua în care se comemorează distrugerea primului și celui de-al doilea templu. Potrivit celor afirmate de J. Robert Oppenheimer însuși, „tatăl bombei atomice” și naș al sitului Trinității, el ar fi ales denumirea de Trinity inspirându-se din sonetul „Batter my heart, three-person’d God” al poetului John Donne. Adresându-se Sfintei Treimi, poetul afirmă textual: „But am betroth’d unto your enemy” adică „sunt promis vrăjmașului tău.”

„Batter my heart, three-person’d God, for you

As yet but knock, breathe, shine, and seek to mend;
That I may rise and stand, o’erthrow me, and bend
Your force to break, blow, burn, and make me new.
I, like an usurp’d town to another due,
Labor to admit you, but oh, to no end;
Reason, your viceroy in me, me should defend,
But is captiv’d, and proves weak or untrue.
Yet dearly I love you, and would be lov’d fain,
But am betroth’d unto your enemy;
Divorce me, untie or break that knot again,
Take me to you, imprison me, for I,
Except you enthrall me, never shall be free,
Nor ever chaste, except you ravish me.”



Adăugați la poezie și următoarele date greu de crezut, dar extrem de exacte: – Oppenheimer a fost un descendent direct al rabinului Judah Loew din Praga, creatorul legendar al monstrului Golem, iar John Donne a fost un poet cu o „cunoaștere cuprinzătoare a teoriei alchimice generale” la ale cărei „figuri se referă doctrinele filozofice, oculte și mistice asociate cu practicile și teoriile alchimice” – și veți începe să aveți o imagine mai bună a forțelor din spatele exploziei nucleare din 1945 și a semioticii acesteia.

În ceea ce privește cel de-al doilea ingredient în procesarea alchimică a umanității, identificat de Downard și Hoffman, respectiv „uciderea rituală a regelui”, vom atrage atenția cititorului asupra evenimentelor care au precedat asasinarea președintelui Kennedy. Cu câteva zeci de ani înainte, Nicolae al II-lea, ultimul împărat roman conform tradiției ortodoxe ruse, a fost ucis împreună cu întreaga sa familie în Casa Ipatiev din Ekaterinburg, un loc destul de ciudat ce poartă același nume ca și Mănăstirea Ipatiev acolo unde, în 1613, dinastia Romanov a fost aleasă de boieri să preia destinele Rusiei. Detaliile îngrozitoare ale asasinatului, cum ar fi inscripțiile de pe pereții camerei în care a fost ucisă familia, ciopârțirea trupurilor etc., documentate la acea vreme de jurnalistul britanic și corespondent al The London Times, Robert Wilton în cartea sa „Ultimele zile ale Romanovilor”, i-au determinat pe anchetatorii ruși „să plănuiască să realizeze analize psihologice și istorice pentru a stabili dacă împușcarea familiei regale ruse a fost un omor ritual”.



Celebra inscripție referitoare la „Belsatzar” găsită pe pereții Casei Ipatiev.

Ca și în cazul Trinity aș dori să adaug propria mea contribuție la anchetă observând că această crimă a avut loc în… ajunul zilei de Tisha B’Av a anului 1918. Doar un alt caz în care NUMELE, DATA ȘI LOCUL, toate prezintă „coincidențe care au sens” adică – sincronicități.

Oaia „Dolly” și boala „COVID”

Dar poate că aceste ciudate sincronicități sunt de domeniul trecutului …
În propria mea carte Sincronicitate și Simbol în executarea lui Nicolae și a Elenei Ceaușescu am urmărit să identific mai multe tipare similare cu cele descrise de Downard și Hoffman. Una dintre cele mai interesante istorii este cea a primului animal clonat, oaia Dolly.

Povestea lui Dolly mi-a atras atenția deoarece prima clonare a unui animal a fost realizată în micul sat scoțian Rosslyn, renumit desigur pentru Capela Rosslyn. Nu puteam accepta ca pe o simplă coincidență faptul că prima clonare a avut loc nu în laboratoarele de înaltă tehnologie din America de Nord, Germania, Elveția sau Japonia, ci într-un minuscul sat scoțian important doar pentru simbolismul său criptic. Nu numai atât, dar Institutul Roslin, unde s-a efectuat clonarea, a fost înființat tocmai în acest scop.

De ce este importantă clonarea primului animal? Pentru că, pentru prima dată, omul ar putea susține că a „creat” un animal, egalându-l astfel pe Dumnezeu, un eveniment de o importanță imensă în procesul alchimic.

Alegerea locației de la Rosslyn nu avea cum să fie unica sincronicitate asociată cu un eveniment atât de important precum crearea primului animal de către om. Urmând sfatul lui Hoffman pentru identificarea lucrărilor rituale, am început să cercetez alte „coincidențe care au sens”. S-a dovedit că și în cazul „Dolly” numele avea la rândul său o semnificație ascunsă. Conform versiunii oficiale publicate de Institutul Roslin, numele a fost inspirat „de cântăreața de muzică country Dolly Parton, deoarece ADN-ul lui Dolly provenea dintr-o celulă a glandei mamare”. Cu toate acestea, transcris în ebraică și citit în consecință de la dreapta la stânga, Dolly devine Ylod sau ילוד. Ce probabilitate este ca această înșiruire de caractere să aibă vreo noimă? Doar că ילוד chiar înseamnă ceva, ba chiar are o semnificație foarte potrivită traducându-se ca „nou născut” cinfant” sau „newborn” în engleză!!! (pronunțarea în ebraică a lui ילוד este Ylud, o și u fiind reprezentate prin același caracter). Nu știu ca până în prezent altcineva să fi menționat acest aspect. Versiunea oficială „Dolly Parton” nu este altceva decât o luare în derâdere a ignoranței publicului, șmecheria și batjocura reprezentând nec-plus-ultra pentru societățile secrete. Desigur că alegerea unei oi pentru prima clonare a unui animal nu a fost nici ea deloc întâmplătoare. Demnă de menționat este și data aleasă pentru a face publică prima clonare 22 februarie (222) 1997.

De ce un nume ebraic pentru oaie? Pentru că ebraica este limba cabalei iar, conform lui Albert Pike, filozoful preeminent al francmasoneriei, cabala este în centrul simbolismului societăților secrete: „Toate religiile cu adevărat dogmatice au izvorât din cabala și s-au întors la ea; tot ceea ce este științific și măreț în visele religioase ale iluminaților, ale lui Jacob Boehme, Swedenborg, Saint Martin și al altora este împrumutat de la cabala; toate asociațiile masonice îi datorează secretele și simbolurile lor.”



Dar să revenim în prezent: la 11.02.2020, directorul general al Organizației Mondiale a Sănătății a anunțat într-o conferință de presă că noua boală cauzată de coronavirus și identificată anterior cu diferite denumiri precum SARS-2 sau pandemia de coronavirus se va numi COVID-19:

„Acum despre coronavirus. În primul rând, avem un nume pentru boală: COVID-19. Îl voi dicta pe litere: C-O-V-I-D cratimă unu, nouă: COVID-19. În conformitate cu liniile directoare convenite între OMS, Organizația Mondială pentru Sănătatea Animalelor și Organizația Națiunilor Unite pentru Alimentație și Agricultură, a fost necesar să găsim un nume care să nu se refere la o locație geografică, un animal, un individ sau un grup de oameni și care este, de asemenea, pronunțabil și legat de boală. Găsirea unui nume (unic) este importantă pentru că împiedică utilizarea altor nume care pot fi inexacte sau stigmatizante. De asemenea, ne oferă un format standard pe care să-l utilizăm pentru viitoarele focare de coronavirus.”

De atunci, toate posturile de știri din întreaga lume au repetat fără încetare termenul, într-un fel de invocare rituală: COVID, COVID, COVID…

COVID-19 se presupune a fi un acronim care provine de la Corona Virus Disease și anul în care a boala fost identificată pentru prima dată, 2019. Cu toate acestea, ce se petrece dacă investigăm COVID conform algoritmului Dolly / Ylod / ילוד menționat anterior? Șansele sunt ca literele ebraice inversate să nu returneze nimic semnificativ, nu? Până la urmă Dolly ar fi putut fi doar o coincidență bizară. Ei bine, coincidență sau nu, conform aceleiași reguli, COVID devine DIVOC transcris ca דיבוק în ebraică și chiar înseamnă ceva – înseamnă posesie demonică. (Cuvântul este transcris în engleză ca dybbuk, b și v fiind reprezentate prin același caracter ebraic, Bet – ב).

Pentru a înțelege mai bine ce este un dybbuk, vom apela la autoritatea profesorului Yoram Bilu, profesor de sociologie și antropologie la Hebrew University of Jerusalem și beneficiar al prestigiosului Premiu Israel în anul 2013. Potrivit lui Bilu:
„Termenul dybbuk (dibbuq) a fost folosit în cercurile mistice evreiești pentru a desemna spiritul unei persoane moarte, un păcătos notoriu în timpul vieții sale, care a pus stăpânirea temporară asupra unei ființe umane (…) posesia de către un dybbuk a fost întotdeauna concepută ca o afecțiune sau o boală iar agentul posesor, drept un intrus străin, periculos, care trebuia expulzat. (…) Exorcistul a fost întotdeauna un rabin venerat, care înfrunta spiritul cu diverse măsuri religioase adecvate folosite într-o ordine fixă și gradată.”

Citând operele renumitului cabalist Gershom Sholem, Bilu subliniază că „dybbuk, demoni sau suflete rele posedau ființe nefericite sau bolnave psihic”. Dybbuk-ul pare să vizeze în special femeile și copiii, iar „intensificarea emoțională sau excitarea” sunt condiții preliminare pentru o astfel de posesie demonică. Bilu concluzionează:
„Posesia de către un Dybbuk lăsa victima ca pe un obiect pasiv, lipsit temporar de conștiința de sine și fără autocontrol în fața a două autorități externe: spiritul posesor care o priva de identitatea personală și rabinul-exorcist care obliga spiritul să plece.”

Dybbuk-ul este un motiv recurent în folclorul ebraic, precum și în artă, filme și piese de teatru.



„Dybbuk” desen în stil art nouveau de Ephraim Mosh Lilien

Similaritățile dintre un dybbuk și virusul care produce COVID nu se limitează numai la nume. Dybbuk provine din verbul ebraic dāḇaq care se traduce prin „a adera” sau „a se agăța”. În mod similar modului în care un dybbuk preia trupul victimei sale, coronavirusul se agață de o celulă gazdă și preia controlul. Conform MIT Technology Review:
„Vârfurile de proteine ale virusului se atașează la o proteină de pe suprafața celulelor, numită ACE2. În mod normal, ACE2 joacă un rol în reglarea tensiunii arteriale. Dar atunci când coronavirusul se leagă de acesta, acesta declanșează schimbări chimice care fuzionează eficient membranele din jurul celulei împreună cu virusul, permițând ARN-ului virusului să intre în celulă. Apoi, virusul deturnează mecanismele de producere ale proteinelor din celula gazdă pentru a transpune ARN-ul său în noi copii ale virusului.”

Poate că analogiile de nume și modalitate de acțiune dintre COVID și dybbuk sunt doar niște coincidențe sau un joc benign de cuvinte. Poate. Dar poate sunt un indiciu că boala este un pas major în „procesarea alchimică a umanității”, un eveniment de primă importanță, la fel ca „Trinity” sau „Dolly”.

Dar de ce să nu le acordăm credit deplin fantasticilor producători de marcă de la OMS? Poate că analogia cu posesia demonică nu este superficială, ci una profundă. Dacă COVID este într-o mai mare măsură o problemă psihologică decât o boală virală? Ar însemna asta că prin frică, populației i-a fost indusă o stare de spirit asemănătoare transei hipnotice, așa încât să-și piardă independența față de autoritățile externe și să accepte limitări fără precedent ale libertății personale? Inducerea fricii extreme poate fi califică drept „intensificare emoțională”, precondiția necesară pentru posedarea de către un dybbuk?

Dar oare putem îndrăzni să mergem și mai departe? Dacă problema cu care ne confruntăm nu este tocmai psihologică, ci una de natură spirituală? La urma urmei, tradiția medievală evreiască este foarte directă în ceea ce privește dybbuk-ul calificându-l ca pe o problemă spirituală, nu psihologică. Doar sofisticarea și scepticismul lumii academice moderne în toate chestiunile spirituale au făcut necesară translatarea condiției într-un limbaj acceptabil pentru „știință”. Dacă răspunsul este afirmativ, să înțelegem că un fel de exorcizare este singurul leac posibil? Să fie tocmai acesta motivul pentru care bisericile au devenit ținte principale în timpul carantinei?

René Girard afirmă în mod explicit că dorința mimetică duce în mod inerent la conflict și că societatea umană nu poate supraviețui decât prin mecanismul țapului ispășitor. La fel ca și Girard, în tradiția ortodoxă sacrificiul divin continuu al Euharistiei este elementul Katehonic care susține însăși existența societății. Este acesta adevăratul motiv pentru care euharistia a fost interzisă în timpul carantinei? Ne confruntăm oare cu aceleași forțe care cu decenii în urmă au planificat distrugerea materiei primordiale (prima materia) pe situl Trinity de Tisha B’Av în anul 1945?

Întrucât identificarea modelelor (pattern recognition) necesită un spirit alert, adevăratul motiv pentru care 19 a fost alăturat termenului COVID este lăsat în mod deliberat pentru a fi descoperit de cititor.