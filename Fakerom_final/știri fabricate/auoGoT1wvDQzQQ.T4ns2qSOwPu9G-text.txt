„Chinezii râd în hohote de proștii care au luat în serios teatrul din Wuhan”, scriam în cartea mea Covid, minciuna veacului, la pagina 11.

În Adevărul din 13 noiembrie 2020 a apărut articolul lui Amir Kiarash „China a infectat planeta, acum încalcă orice normă sanitară: Imaginile spun totul”, care vine să confirme ce scriam acolo.
În China nu există restricții, măsuri de izolare socială. „Când restul planetei este îngenuncheată de covid-19, chinezii joacă nestingherit fotbal. Cu suporteri în tribune. Fără norme sanitare, fără distanțare fizică, fără măști!”, se arată în articol, care este însoțit de o filmare grăitoare.

China a înțeles un aspect simplu: nu este nevoie de nicio normă sanitară specială pentru covid. De fapt chinezii au știut asta de la început, cum am explicat în cartea mea Covid, minciuna veacului. Motivele pentru care guvernul chinez a inițiat isteria covid sunt complet extramedicale, cu caracter pur politic, și după ce acest guvern a atins obiectivele politice dorite (potolirea populației din Wuhan, întărirea controlului asupra Hong Kong-ului, întărirea generală a controlului asupra populației) nu mai are motiv să continue mascarada.

Este o minciună sfruntată a site-ului Adevărul că planeta este îngenuncheată de covid-19. Planeta este îngenuncheată doar de prostia guvernelor, care au luat în serios virusul și acum nu mai pot da înapoi, mai ales în țările democratice unde conducătorii depind de votul populației. S-au împletit interesele politice ale conducătorilor care urmăresc să justifice în fața populației măsurile pe care le-au luat, cu interese financiare din sectorul medical, dar și cu alte interese financiare (în România, de pildă, s-a propus „spor de pandemie” și pentru profesori). Din acest motiv se falsifică statistici (metoda principală: declararea ca mort datorită covidului a oamenilor care au murit de alte boli, dacă aveau cumva virusul în organism) și s-a dezvoltat un întreg aparat de propagandă menit să mențină impresia că măsura luată de politicieni, de a declara covidul ca problemă principală a țării, este justificată. Soluția problemei covid este politică, nu medicală, iar unul dintre aspectele importante este eliminarea tuturor stimulentelor financiare în favoarea isteriei covid.

Autor: Marius Mioc