În timp ce lumea rămâne încremenită de decizia Statelor Unite de a sista și evalua finanțarea Organizației Mondiale a Sănătății (OMS), Organizația Națiunilor Unite (ONU) înaintează un plan de 2,01 miliarde de dolari pentru gestionarea pandemiei coronavirusului. Un plan care ridică o serie de îngrijorări, având în vedere că pune accentul pe asigurarea avortului pentru femei, inclusiv pentru fete.

În ciuda eforturilor lăudabile de a gestiona daunele cauzate de pandemie în domeniile securității și nutriției alimentare, sănătății fizice și mentale, planul are implicații serioase pentru suveranitatea statului legată de viața umană nenăscută, avertizează Elyssa Koren, Directorul ADF International în relație cu ONU.

Proiectat pentru a se concentra pe acele țări cu crize umanitate existente, ca fiind cele care au nevoie cel mai mult de asistență pentru coronavirus, planul ONU va reprezenta inevitabil o amenințare serioasă pentru guvernele angajate în protejarea vieții.

Planul alocă 120 de milioane de dolari Fondului pentru Populație al ONU (UNFPA), 450 de milioane de dolari către OMS, iar fondurile rămase la alte sucursale ale sistemului ONU.

UNFPA – Fondul Organizației Națiunilor Unite pentru Populație –  este „entitatea responsabilă” pentru acțiunile de coronavirus legate de sarcină, inclusiv de accesul la obstetrică de urgență și la serviciile de sănătate maternă. Departamentul este, de asemenea, însărcinat să asigure accesul la „serviciile de sănătate sexuală și reproductivă”, care în limbajul ONU înseamnă avort.

Potrivit UNFPA, „alegerile și drepturile pentru sănătatea sexuală și reproductivă a femeilor și fetelor trebuie respectate indiferent de COVID-19. Asta include accesul la contracepție, contracepția de urgență, avortul în condiții de siguranță acolo unde este legal și în măsura completă a legii și îngrijirii post-avort”.

Referințele UNFPA la avort „acolo unde este legal” nu fac prea mult pentru a elimina îngrijorarea că agenția va folosi fondurile destinate coronavirusului pentru a face avorturi împotriva legii.

Existența unor parteneriate de lungă durată între UNFPA și Planned Parenthood și Marie Stopes International naște, din nou, teama că fondurile ONU vor fi destinate pentru avorturile în țările unde avortul este ilegal.

Printre țările identificate drept primii destinatari ai asistenței din acest plan se includ Afganistan, Burkina Faso, Burundi, Camerun, Republica Centrală Africană, Republica Democrată Congo, Egipt, Etiopia, Haiti, Irak, Libia, Mali, Myanmar, Niger, Nigeria, Liban, Rwanda, Somalia, Sudanul de Sud, Sudan, Siria, Ucraina, Venezuela și Yemen.

Acestea sunt țări în care cultura tradițională pro-viață continuă să influențeze legile și politicile care fie protejează complet viața nenăscutului, fie restricționează puternic accesul la avort. Iar nevoia acută de asistență poate duce la șantajul impunerii unor servicii nedorite, amenințând astfel viața nenăscutului și drepturile femeilor și fetelor la îngrijirea autentică a sănătății materne.

Pe lângă UNFPA, OMS este unul dintre cei mai importanți promotori ai avortului din sistemul ONU. Agenția a stabilit de mult timp avortul ca fiind esențial pentru „sănătatea reproducerii” și un „drept al omului”, deși un asemenea drept nu există nicăieri în dreptul internațional.

Milioanele de dolari alocați cu scopul avortului dezvăluie, mai mult decât doar problemele din sistemul ONU, eșecurile mai ample ale proiectului internațional pentru drepturile omului în ansamblu.

Finanțarea avortului relevă care sunt prioritățile elitei politice într-o perioadă în care deciziile de criză distrug inocența vieții și nu ne fortifică în nici un fel fizic sau spiritual, lucruri de care avem nevoie pentru a supraviețui pandemiei.

În absența unui respect reînnoit pentru drepturile fundamentale ale omului enumerate în urma războaielor mondiale, ONU va continua să acționeze cu un „imperialism cultural” nemilos, care strămută asistența umanitară și își periclitează propria legitimitate într-o perioadă de mare nevoie.

Acum, mai mult ca oricând, guvernele trebuie să fie gata să respingă presiunile coercitive venite din partea ONU, afirmându-și prerogativa suverană pentru a proteja viața.