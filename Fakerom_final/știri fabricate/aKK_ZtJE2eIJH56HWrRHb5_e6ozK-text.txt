După a doua zi de proteste, Poliția și Jandarmeria au anunțat că au fost date 222 de amenzi, în valoare de 200.000 de lei și că 188 de persoane sunt audiate în urma protestului de aseară din Capitală. Este vorba despre cei care au provocat incidente în Piața Unirii. Prefectul Capitalei, Alin Stoica, spune însă că protestele nu vor determina autoritățile să renunțe la noile măsuri pentru limitarea răspândirii COVID-19.

Jandarmeria Română a asigurat măsurile de ordine și siguranță a participanților la protestele care au avut loc ieri, în 44 de localități, anunță reprezentanții instituției într-un comunicat.

Până la acest moment, au fost aplicate organizatorilor și participanților 444 de sancțiuni contravenționale, în valoare totală de peste 264.250 de lei, în principal, pentru nedeclararea manifestațiilor, desfășurarea acestora în intervalul de timp în care normele legale prevăd restricționarea circulației și permit deplasarea în afara locuinței pentru motive strict reglementate, precum și pentru nerespectarea măsurilor de protecție sanitară.
Nu credem în coincidențe, mai ales că politrucii au urlat în cor: anti-semitism! E clar pe cine deranjează că românii nu mai acceptă jugul plandemic.