După cum a reltata deja ActiveNews, în două seturi de e-mailuri obținute de BuzzFeed.News și The Washington Post în urma unei solicitări făcute în temeiul Legii privind libertatea de informare din SUA (FOIA) s-au descoperit schimburi de e-mailuri între Dr. Anthony Fauci și diverși oameni de știință, inclusiv de la OMS dar și președintele EcoHealth Alliance - un grup care are legături extinse cu cercetarea „gain-of-function” (identificarea de noi ținte celulare) desfășurată pe coronavirusuri în laboratorul din Wuhan - China, relevă The Daily Veracity. Un nou set de e-mail-uri oficiale este pe cale să apară în urma solicitării unei organizații non-guvernamentale americane.

ActiveNews a relatat în premieră, pe larg  dar și aproape singular în presa din România despre această inițiativă în articolul DOCUMENTE - BOMBĂ SE SURPĂ MINCIUNA COVID. ActiveNews republică 3234 de pagini cu e-mail-urile lui Tony Fauci care dovedesc MINCIUNA MĂȘTILOR, ORIGINEA de laborator a VIRUSULUI și legăturile lui cu Bill Gates și Mark Zuckerberg. Republicanii cer demiterea lui „Dr. Moarte” urmat de Fauci se face vinovat de Sperjur. A început ancheta penală împotriva „Doctorului Moarte”? și Rețeaua de trădători care a ajutat China să mușamalizeze Operațiunea COVID.

În cele ce urmează vă prezentăm perspectiva asupra cazului oferită de mai multe publicații asemănătoare cu ActiveNews, din presa americană conservatoare.
ADVERTISING

E-mail-ul cel mai citat este cel care demonstrează inutilitatea măștii și convingerea lui Fauci despre aceasta în ciuda propagandei oficiale și a măsuriloe aberante pe care le-a impus întregii lumi prin tentaculele lui OMS, cât și din BigTech și BigPharma. Opinia sa intimă despre mască se găsește în răspunsul oferit fostului secretar de stat - ministru - al Sănătății și serviciilor umane din Administrașia Obama, Sylvia Burwell, la întrebarea acesteia despre purtarea măștilor în timpul călătoriilor. 

„Măștile sunt, de fapt, pentru persoanele infectate, pentru a le împiedica să răspândească infecția la persoanele care nu sunt infectate, mai degrabă decât pentru a proteja persoanele neinfectate de contractarea infecției. Masca tipică pe care o cumperi de la farmacie nu este tocmai eficientă pentru a ține virusul la distanță, acesta fiind suficient de mic pentru a trece prin material. Totuși, ar putea aduce o ușoară contribuție în a ține la distanță picăturile grosiere, dacă cineva tușește sau strănută pe tine”, a scris Fauci într-un răspuns.


 

Această constatare este în concordanță cu concluzia cercetătorilor MIT din aprilie, precum și cu rezultatele tuturor studiilor clinice randomizate privind eficacitatea măștilor din ultimele câteva decenii. În ciuda majorității studiilor științifice care au stabilit că măștile nu previn răspândirea niciunei infecții respiratorii, Fauci și-a schimbat ulterior poziția, iar măștile au devenit în cele din urmă obligatorii în aproape toate statele din SUA.
 
O răsturnare de situație similară s-a petrecut și în România anului 2020: în primele luni ale pandemiei, afișele oficiale privind regulile minime de protecție includeau precizarea că masca trebuie purtată doar de cei care prezintă simptome de răceală sau de cei sănătoși dacă se află în preajma unui bolnav. Ulterior, în vară s-a introdus obligativitatea purtării măștii în spații închise, iar în toamnă s-a trecut la nivelul următor: ABERAȚIA obligativității purtării măștii în spații deschise, inclusiv pentru persoanele sănătoase.

E-mailurile mai arată că Dr. Fauci a fost informat la sfârșitul lunii martie cu privire la datele unui studiu randomizat controlat care arată că măștile nu au ajutat în medii comunitare la prevenirea răspândirii infecțiilor virale respiratorii.
Advertisement
INTERZIS slujbelor religioase, permis mitingurilor electorale
Potrivit e-maiurilor citate de Breitbart, Dr. Anthony Fauci a recomandat anularea serviciilor/slujbelor religioase pe 5 martie 2020, dar patru zile mai târziu a aprobat mitinguri de campanie și excursii pe vase de croazieră pentru persoanele sănătoase. 

Un alt e-mail trimis în ianuarie 2020 doctorului Fauci de către directorul celui mai mare centru de cercetare biomedicală din SUA a lăsat să se înțeleagă că „trăsăturile neobișnuite” ale virusului ar putea indica faptul că acesta este „modificat”, iar doctorul Fauci a răspuns la acest e-mail spunând că îl va contacta telefonic.

În mai 2021, Dr. Fauci a declarat brusc că „nu este convins” că virusul provine în mod natural de la animale și și-a exprimat sprijinul pentru o investigație. Deși, cu câteva săptămâni înainte, această afirmație ar fi fost catalogată drept „teoria conspirației”.
 
În replică, fostul secretar de stat al lui Donald Trump, Mike Pompeo, a acuzat Institutele Naționale de Sănătate (NIH) că încearcă să suprime investigația departamentului său cu privire la adevăratele origini ale pandemiei de coronavirus. Pompeo a mai spus, totodată, că Anthony Fauci, care conduce NIAID aflat sub umbrela NIH, a părut că răspândește puncte de vedere ale guvernului chinez în interviurile din cursul zilei de joi:

„Să-l auzi pe Fauci spunând în această dimineață că chinezii sunt interesați ca noi să descoperim ce s-a întâmplat este vorbărie goală. Chinezii au un mare interes de a mușamaliza totul. Au lucrat în acest sens destul de eficient până acum”, a spus el.

Anthony Fauci, în vârstă de 80 de ani, a exprimat „exact aceleași teorii pe care Partidul Comunist Chinez le-a prezentat de mai bine de un an”, a declarat Pompeo, adăugând că astfel de corolare par deplasate. „Aceste e-mailuri pe care le vedeți acum sunt în întregime în concordanță cu ceea ce transmitea mașina de propagandă a Chinei și cu ceea ce a transmis, la rândul ei, Organizația Mondială a Sănătății”, a afirmat Pompeo, citat de Breitbart.com.

Advertisement
„Fauci consideră a fi subînțeleasă buna-credință a Partidului Comunist Chinez: Ne aflăm la cea de-a 32-a aniversare a [incidentului] din Piața Tiananmen... Ca Dr. Fauci să iasă în public crezând că PCC-ului îi pasă că în Wuhan au murit oameni ... este pur și simplu naiv dincolo de orice limită a imaginației", a spus Pompeo despre Fauci la televiziunea FoxNews. Pompeo afirmă că acum Joe Biden trebuie să dea un răspuns. (VIDEO în baza textului)
 
Aceeași televiziune care a difuzat joi seară emisiunea în care jurnalistul Tucker Carlson îl demască pe Anthony Fauci, care era îngrijorat, conform corespondenței, încă de la începutul anului 2020 că „publicul ar putea trage concluzia că noul coronavirus și-a avut originea în laboratorul de virologie din Wuhan. De ce s-ar fi îngrijorat Fauci că publicul ar putea trage o asemenea concluzie? Poate pentru că Fauci știa prea bine că el a finanțat experimente „gain-of-fuction” la același laborator. E-mail-urile dovedesc că Fauci a mințit despre acest subiect”, a afirmat Tucker Carlson la începutul emisiunii în care a prezentat e-mailurile schimbate de Fauci cu diverse personaje-cheie în timpul pandemiei. 

E-mailurile dezvăluie, de asemenea, relația cordială a doctorului Anthony Fauci cu doctorul George Gao, cel mai mare expert în boli infecțioase din China în primele zile ale pandemiei COVID-19, și un schimb de replici cu fizicianul Erik Nielsen, care i-a spus lui Fauci că virusul se va răspândi probabil timp de luni de zile și că a depășit pragul de izolare.
 
Mai multe schimburi de replici care au avut loc între Fauci și Gao în martie și aprilie anul trecut arată că Fauci a adoptat un ton cald și prietenos în discuțiile cu Gao și nu a pus nicio întrebare cu privire la originea virusului. 

În schimbul de e-mailuri cu Nielsen, fizicianul a sugerat că Fauci știa că virusul se răspândise încă din noiembrie 2019, iar Nielsen a recomandat două medicamente pentru tratament - unul dintre acestea fiind hidroxiclorochina.
 
 
 
 
 
Un alt schimb de e-mailuri între Dr. Fauci și Kristian G. Andersen de la The Scripps Research Institute, din ianuarie 2020, arată că Fauci știa foarte devreme - chiar înainte ca OMS să declare pandemia - că cercetătorii suspectau că virusul a fost „potențial modificat” în laborator.
 
 
 
Un alt mesaj trimis la 1 aprilie dezvăluie că Fauci a vorbit telefonic cu Bill Gates cu regularitate, inclusiv în ocazii în care discuta despre posibilitatea ca guvernul să colaboreze cu Fundația Bill și Melinda Gates pentru un potențial vaccin împotriva coronavirusului.

Bill Gates a fost menționat de peste 30 de ori în e-mailuri.

Într-un alt schimb de e-mailuri, directorul executiv al Facebook, Mark Zuckerberg, l-a contactat pe Dr. Fauci pentru a-i mulțumi pentru „toată munca” pe care a depus-o și și-a exprimat interesul de a crea mai multe videoclipuri pe Facebook cu Dr. Fauci despre virus în noul lor „hub de informații despre coronavirus”.

Fauci i-a spus unui coleg de-al său că îl va suna pe Zuckerberg pentru a-i spune că este interesat să facă acest lucru.
 
 
 
 

 
Dar Fauci i-a răspuns și în scris „patronului” Facebook, cu următoarele cuvinte:
 
„Ideea și propunerea ta sună grozav. Aș fi bucuros să realizez un videoclip pentru hub-ul Facebook. Trebuie să ajungem la cât mai mulți oameni posibil și să îi convingem să ia în serios strategiile de reducere a impactului pandemiei, în caz contrar lucrurile se vor agrava mult, mult mai rău”, i-a răspuns Fauci lui Zuckerberg, deși în alte e-mailuri același Fauci minimalizase eficiența metodelor de reducere a impactului pandemiei, atrage atenția Life Site News. 
 
De atunci, Facebook nu numai că a creat acea faimoasă colecție de informații despre Covid-19 din „surse sigure” - adică O.M.S. și alte organizații globaliste -, dar a început să-și invite membrii să participe la sondaje pe tema statusului lor epidemiologic, să ia la puricat postări nealiniate propagandei oficiale și chiar să cenzureze comentariile incomode prin scăderea vizibilității acestora.
 
Un angajat al Facebook care a dezvăluit aceste practici incompatibile cu democrația și cu legile țărilor democratice a sfârșit prin a fi concediat, după cum relatam anterior. Chiar și ex-președintele Donald Trump, suspendat la unison de Facebook și de Twitter, care între timp și-a deschis propriul site de liberă exprimare, are interdicție pe Facebook până în 2023. Cam același an în care se va fi încheiat faza a III-a de testare a vaccinurilor bazate pe ARN mesager. Se pare că Zuckerberg și-a făcut „datoria” față de stăpânii lui!
 
ActiveNews va continua să dezvăluie noi date din mintea unuia dintre cei care au condus din umbră planul de punere în genunchi a omenirii.