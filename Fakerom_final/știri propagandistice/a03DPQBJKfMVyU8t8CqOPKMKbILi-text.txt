Coaliția pentru Apărarea Statului de Drept (CASD) a solicitat astăzi tuturor europarlamentarilor români să voteze împotriva Regulamentului propus de Comisia Europeană de instituire la nivelul Uniunii Europene a așa-numitei „adeverințe electronice verzi”.
Printre argumentele expuse în cadrul solicitării, CASD atrage atenția asupra faptului că vaccinurile sunt experimentale și nu există nicio dovadă care să susțină că vaccinarea blochează transmiterea virusului. Ba mai mult, CASD susține că vaccinurile se bazează pe o tehnologie genetică care nu a fost folosită niciodată la persoanele sănătoase, iar cetățenii pot fi expuși la riscuri potențial letale.

Vaccinurile sunt experimentale
Conform documentației emise de Agenția Europeană a Medicamentului (EMA), toate cele trei vaccinuri autorizate în UE au fost autorizate prin “aprobare condiționată”. În cazul acestor Vaccinuri, studiile clinice nu sunt finalizate pentru a se cunoaște atât eficacitatea lor, cât și toate efectele adverse.

“Mai mult, în cazul vaccinului AstraZeneca au existat numeroase cazuri de cheaguri de sânge neobișnuite cu trombocite scăzute din sânge care au apărut după administrarea vaccinului, motiv pentru care mai multe state membre au suspendat administrarea acestuia.

Chiar dacă, potrivit EMA, până în acest moment, raportul beneficiul-risc rămâne pozitiv, riscul tot există. Un asemenea risc, care include formarea de cheaguri de sânge neobișnuite care pot să ducă în final la deces în urma administrării vaccinului, trebuie să și-l asume liber și voluntar persoana în cauză, nu să-l facă obligatoriu, direct sau prin presiune, votul unor politicieni sau deciziile unor birocrați”, susține CASD.

Nu există nicio dovadă că vaccinarea blochează transmiterea virusului
EMA a declarat în repetate rânduri că nu există date care să dovedească faptul că vaccinurile anti-Covid blochează transmiterea coronavirusului. Din acest motiv, persoanele vaccinate trebuie să mențină în continuare distanțarea socială și purtarea măștii.

Drept urmare, potrivit CASD, introducerea unei “adeverințe verzi” nu va atinge scopul invocat de Regulament de combatere a răspândirii virusului, aceasta adeverință devenind astfel inutilă și irelevantă.

În timp ce EMA speră că la nivelul UE vaccinurile vor reduce COVID, în realitate se poate întâmpla invers, vaccinarea în masă putând crește răspândirea bolii. În România, de exemplu, vaccinarea a început la data de 27.12.2020. În perioada 27.12.2020 – 15.03.2021, 3,3% din persoanele confirmate pozitiv erau persoane vaccinate anterior, iar în perioada 15.03.2021 – 28.03.2021, 9,62% din persoanele confirmate pozitiv erau persoane vaccinate anterior. Aceasta în condițiile în care media timpului scurs de la administrarea primei doze și până la data confirmării a fost de circa 11 zile.

Totodată, din datele comunicate de Institutul de Sănătate Publică din România “până la data de 15 martie 2021, un număr de 89 persoane, dintre persoanele decedate din cauza infecției SARS-CoV-2, au fost vaccinate anterior decesului”, potrivit CASD.

Testele PCR sunt măsuri nesigure de sănătate publică
Deși testele PCR pot diagnostica o persoană bolnavă într-o perioadă scurtă de timp, ele nu au aproape nicio relevanță pentru cei care nu prezintă simptome de boală. Testele PCR pozitive nu confirmă boala sau contagiozitatea, iar multe dintre ele pot avea rezultate “fals pozitive”. În ianuarie 2021, de exemplu, OMS a lansat noi orientări cu privire la testele PCR. Cu privire la pericolul rezultatelor fals pozitive, OMS a avertizat, spunând: “pe măsură ce prevalența bolii scade, riscul de fals pozitiv crește”. Situația este aceeași și în cazul testelor rapide, arată CASD.

Boala Covid-19 nu este bine cunoscută de medicină
Introducerea la nivelul UE, prin Regulament, a “adeverinței verzi electronice” afectează drepturile fundamentale și principiile recunoscute în Carta drepturilor fundamentale a Uniunii Europene, inclusiv dreptul la respectarea vieții private și de familie, dreptul la protecția datelor cu caracter personal, dreptul la egalitate în fața legii și la nediscriminare, dreptul la liberă circulație și dreptul la o cale de atac eficientă. Acestea sunt menționate chiar în Recitalul 46 din propunerea de Regulament.

În jurisprudența recentă, Curtea Europeană a Drepturilor Omului a considerat că ingerința în dreptul la viața privată, prin vaccinarea obligatorie, este proporțională cu scopul urmărit, ca urmare a faptului că erau în discuție vaccinuri considerate “sigure și eficiente de către comunitatea științifică”, vaccinuri care erau administrate împotriva bolilor copilăriei “bine cunoscute de către medicină”.

Potrivit CASD, nu aceeași este, însă, situația vaccinurilor anti-COVID-19. Boala COVID-19 nu numai că nu este bine cunoscută de către medicină, dar este cunoscută prea puțin, dacă nu chiar deloc.

În ceea ce privește vaccinurile care se administrează în prezent, siguranța și eficiența acestora sunt necunoscute, fiind încă în fază de testare.

Iulia Moțoc, judecătorul României la CEDO, într-o postare pe Facebook a menționat că “sunt pure speculații [afirmațiile – n.r.] că CEDO ar putea considera vaccinarea împotriva COVID obligatorie în conformitate cu Convenția având în vedere factorii care sunt diferiți”.

Vaccinurile se bazează pe o tehnologie genetică neutilizată niciodată în cazul persoanelor sănătoase
 

Vaccinurile anti-COVID-19 au primit doar aprobare condiționată; studiile clinice nu sunt complete și nu vor fi complete decât după ani de zile, susține CASD. Solicitarea ca cetățenii și vizitatorii Uniunii Europene să fie supuși produselor medicale experimentale pentru exercitarea drepturilor fundamentale încalcă principiul precauției consacrat la articolul 191 din Tratatul de funcționare a Uniunii Europene.

“La momentul acesta nu se cunoaște modul în care aceste vaccinuri vor afecta oamenii în următoarele luni sau ani. Riscul de îmbunătățire a anticorpilor dependenți (ADE) este real, adică persoanele vaccinate expuse la noi tulpini virale pot prezenta un risc crescut comparativ cu cele care nu au fost vaccinate. Acest risc potențial letal este bine cunoscut de experții în vaccinuri și este unul dintre principalele motive pentru care producătorii de vaccinuri refuză să își asume răspunderea pentru viitoarele leziuni și decese.

Mai mult, unele vaccinuri anti-Covid se bazează pe o nouă tehnologie genetică care nu a fost folosită niciodată la persoanele sănătoase. Producătorii au eliminat riscurile legate de modificarea genomului uman și de declanșarea bolilor autoimune în cursa grea a creării vaccinurilor. Pe 15 iulie 2020, Parlamentul European a votat renunțarea la evaluarea riscurilor pentru aceste vaccinuri în temeiul Regulamentului Organismului Modificat Genetic (OMG). Oameni de știință și medici proeminenți au abordat recent aceste preocupări într-o scrisoare deschisă către EMA.

Pentru toate aceste motive, este necesar un studiu suplimentar asupra impactului acestor terapii genetice înainte de a le face obligatorii cetățenilor și vizitatorilor UE”, se arată în documentul înaintat de către CASD europarlamentarilor români.

Riscul de înlocuire a tipului și mutației virale
“Vaccinarea în masă cu vaccinuri imperfecte – și niciunul dintre vaccinurile disponibile nu este perfect, dat fiind că sunt încă la faza de testare – poate duce la înlocuirea tipului de virus și a mutației virale. Este posibil să fie persoanele vaccinate, nu cele nevaccinate, care prezintă cel mai mare risc de noi tipuri mai virulente de infecție cu coronavirus.

Exemplul clasic al acestui tip de înlocuire a apărut odată cu utilizarea pe scară largă a vaccinului anti-pertussis, care a condus la noi mutații virale pe care vaccinul existent nu le-a blocat.
Cu alte cuvinte, nu este clar că vaccinarea în masă va duce la sfârșitul crizei coronavirusului. Aceasta cu atât mai mult cu cât s-au descoperit noi tulpini/mutații SARS-CoV-2, în diverse state ale lumii, tulpini care sunt rezistente la vaccinurile experimentale administrate în prezent”, arată CASD.