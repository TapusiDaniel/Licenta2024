Teoria conspirației se adâncește și în România, legat de pandemia de coronavirus, iar medicul Alexandru Rafila a pus și el umărul la acest lucru printr-o declarație cel puțin ciudată, în timpul unui interviu acordat pentru postul de radio Europa FM.

Alexandru Rafila, declarație șocantă: ”coronavirusul nu există”

Reputatul epidemiolog, reprezentantul României la Organizația Mondială a Sănătății, extrem de vizibil de când a început criza sanitară mondială, a devenit rapid unul dintre cei mai de încredere specialiști din țara noastră atunci când vine vorba de viruși și de combaterea lor, iar românii îl ascultă foarte atent de fiecare dată.

La ultimul interviu acordat, medicul Alexandru Rafila a făcut o declarație cel puțin ciudată. Acesta a spus nici mai mult, nici mai puțin decât că „pe de-o parte coronavirusul nu există…”. Declarația a rămas filmată și poate fi văzută mai jos. Chiar dacă, poate, a fost o greșeală de exprimare, adepții teoriei conspirației, care chiar consideră că virusul nu există, iar autoritățile ne țin în case pentru ca ei să poată monta antenele rețelei 5G, se gândesc deja dacă nu cumva reputatul medic a scăpat din greșeală adevărul.

Declarația medicului Rafila a alimentat teoria conspirației legată de pandemia de coronavirus

Mulți români cred că Guvernul ne ascunde ceva leat de pandemia de coronavirus, iar acest lucru i-a făcut să iasă în stradă chiar vineri, sub deviza ”demascăm pandemia”, deși adunările de persoane este strict interzisă. În jur de 100 de persoane s-au adunat în Piața Victoriei, unde au scandat ”demisia” și au cerut…adevărul.

Participanții nu au purtat măști și s-au îmbrățișat, contrar regulilor care prevăd distanțarea socială. Protestul a fost promovat pe pagina Frontul Civic Unit, care neagă gravitatea epidemiei de coronavirus și promovează mesaje conspiraționiste. La miting a participat și fostul europarlamentar Adrian Severin, condamnat în trecut pentru fapte de corupție.

