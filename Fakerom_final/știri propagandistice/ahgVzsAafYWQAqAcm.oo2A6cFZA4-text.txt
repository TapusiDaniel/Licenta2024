Medicii atrag atenția asupra faptului că românii care au sistemul imunitar slăbit sunt mai susceptibili să se infecteze cu coronavirus. Alimentația este un factor esențial în păstrarea stării de sănătate, atenționează specialiștii.

Alimentaţia monotonă, bogată în grăsimi şi glucide concentrate, asociată unei alimentaţii sărace în proteine, fibre, vitamine şi minerale duce la producerea de radicali liberi la nivel celular, cu o producţie scăzută de produşi imunomodulatori, cât şi o scădere a formării de celule implicate în răspunsul imun.

Evitaţi orice tip de conserve, însă bazaţi-vă pe citrice, afine, ardei gras sau capia (bogate în vitamina C), peşte, piersici (vitamina A), carne (fier). “Un consum zilnic echilibrat de carne, ouă, cereale, legume şi fructe aduce cantităţile necesare şi suficiente în producerea răspunsului imunitar”, a declarat Ştefan Ionuţ, consultant în nutriţie.

