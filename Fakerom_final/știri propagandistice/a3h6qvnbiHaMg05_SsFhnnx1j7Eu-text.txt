Vatican News a publicat duminică un extras din ultima carte-interviu a Papei, având titlul „Dumnezeu și Lumea care va veni”, dând o idee despre conținutul volumului, apărut în librării marți, 16 martie.

Discutând cu ziaristul italian Domenico Agasso, Suveranul Pontif a declarat sentențios: „Lumea nu va mai fi niciodată la fel”.

Într-un limbaj rupt parcă din manualele de propagandă globalistă, Papa a făcut apel la crearea unei „noi ordini mondiale”, construite pe conceptul său despre solidaritate și de frăție inter-religioasă.

Francisc a cerut eradicarea „hărțuirii (bullying), sărăciei și corupției”. În același timp, el a subliniat importanța „îngrijirilor de sănătate universale”, care se pot institui prin „coeziune socială”.

Nu în ultimul rând, Papa a reluat discursul liderilor mondiali care afirmă că oportunitatea creată de criza COVID nu trebuie irosită.

„Să avem cu toții în minte că există ceva mai rău decât această criză: drama de a o irosi. Nu putem ieși din criză la fel ca înainte: fie ieșim mai bine, fie ieșim mai rău.”

El a numit „pandemia” COVID un „semnal de alarmă la care omenirea este obligată să reflecteze”, referindu-se la „pietrele unghiulare ale reconstrucției”, care trebuie să fie o parte cheie a noii lumi, în viziunea sa.

Această idee este desprinsă din manualul Marii Resetări, care cere utilizarea distrugerilor produse de criză pentru ca, în locul lor, să se construiască o nouă ordine mondială.

Deviza Marii Resetări este „Build Back Better”, traducerea modernă a principiului masonic și alchemic Solve et Coagula.

„Această perioadă de încercări poate deveni astfel o perioadă a alegerilor înțelepte și clarvăzătoare pentru binele umanității, al întregii umanității”, a adăugat Bergoglio.

„Mântuirea depinde de Noua Ordine Mondială”
Capul Bisericii Catolice a mers chiar mai departe, legând aspectul teologic al Mântuirii de promovarea unei noi ordini mondiale, conformă politicilor globaliste, și sugerând că Mântuirea depinde de succesul acestor politici.

„Nu mai putem accepta cu seninătate inegalitățile și distrugerea mediului. Calea către mântuirea omenirii trece prin crearea unui nou model de dezvoltare, care, indiscutabil, să se concentreze pe coexistența între oameni în armonie cu Creația.”

Dacă avertismentele sale vor fi ignorate, a spus Papa, „este posibil să nu mai existe nici un viitor pentru nimeni”. De aceea, lumea „trebuie să se pregătească pentru ziua de mâine sub stindardul fraternității umane”, deoarece „nu există alternativă”.

Francisc a pledat pentru o „existență mai austeră”, pe care o consideră necesară pentru o „mai corectă distribuire a resurselor”.

Recent, miliardarul vaccinist Bill Gates sugera ca „țările bogate” să înlocuiască carnea naturală cu carne 100% sintetică pentru binele mediului înconjurător.

În viziunea „salvatorilor verzi ai planetei”, asemenea lui Gates sau Greta Thunberg, animalele domestice sunt văzute drept una dintre cele mai periculoase surse de poluare.

În continuarea interviului, Papa Francisc a cerut ca toate afacerile și industriile să se alinieze agendei verzi globaliste.

El a vorbit despre „condiții” care trebuie impuse pentru investiții financiare „etice și responsabile”. Acestea trebuie „să aibă ca rezultat limitarea sprijinului pentru companiile care sunt dăunătoare mediului și păcii”.

Numai cei supuși merită să trăiască!
Principalele instituții financiare ale lumii și marile bănci pregătesc în prezent deja un program, prin care să condiționeze accesul la credite și finanțări de respectarea condițiilor Agendei Verzi globaliste.

Creditul și finanțarea, din instrumente pur financiare, având inițial drept scop doar profitul, devin arme ideologice. Investitorii care refuză să se supună Noii Ordini Mondiale trebuie să dispară!

Francisc a și enumerat patru condiții concrete pe care trebuie să le respecte companiile pentru a putea beneficia de finanțare: „includerea celor excluși, promovarea celor mărunți, binele comun și grija față de Creație”.

Capul Bisericii Catolice nu s-a gândit să enumere printre condiții morala creștină, politicile pro-viață, sau libertatea religioasă.

Dar Papa a mers și mai departe și a reluat tema dragă lui, cea a catastrofei mondiale iminente dacă oamenii nu aderă la Agenda Verde.

„Dacă nu se suflecăm mânecile și nu avem grijă imediat de Pământ, cu alegeri personale și politicile radicale, cu o cotitură economică «verde», orientând dezvoltările tehnologice în această direcție, mai devreme sau mai târziu casa noastră comună ne va face vânt pe fereastră”, a declarat Bergoglio. „Nu mai avem timp de pierdut.”

Apelul Papei pentru o Nouă Ordine Mondială este perfect identic cu scopurile Forumului Economic Mondial, întemeiat de globalistul Klaus Schwab.

Schwab propune o „Mare Resetare” a capitalismului și, asemenea lui Francisc, vede în epidemia de COVID o oportunitate unică de a schimba lumea în acest sens.

Între altele, Marea Resetare prevede dispariția proprietății private și transformarea bunurilor în servicii, oferite de către stat cetățenilor săi.

Evident, dreptul de a beneficia de aceste servicii esențiale, adică de a trăi, îl au exclusiv cetățenii model, care nu pun la îndoială regulile noii societăți.

Stabilirea celor care se încadrează în aceste condiții au dreptul de a trăi se va face conform Creditului Social, aplicat deja în China comunistă.

Papa și Gardienii Lumii
La sfârșitul anului trecut, Papa Francisc a anunțat că Vaticanul a intrat în „Consiliul pentru Capitalismul incluziv”, o alianță din care fac parte marile bănci, corporații și fundații globaliste.

Scopul Consiliului este de „a redistribui bogăția în întreaga lume”.

Membrii Consiliului se auto-intitulează „Gardienii”. În  cadrul companiilor lor, „Gardienii” și-au programat „să angajeze și să promoveze mai multe femei, să promoveze diversitatea LGBTQ, să se implice în reducerea emisiilor de gaze cu efect de seră și în refolosirea și reciclarea apei”.

Inteligența Artificială și transumanismul se află de asemenea pe agenda „Gardienilor lumii”.