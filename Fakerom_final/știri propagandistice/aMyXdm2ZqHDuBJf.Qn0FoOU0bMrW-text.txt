Studiul a doi oameni de știință, norvegianul Birger Sørensen și britanicul Angus Dalgleish, susține că noul coronavirus SARS-CoV-2 nu are origini naturale. Afirmația este sprijinită și de fostul director al MI6, Sir Richard Dearlove.

Studiul realizat de Sørensen și Dalgleish și publicat în Quarterly Review of Biophysics arată că proteina din vârf conține secvențe care par să fi fost introduse artificial, scrie Forbes.

Cei doi oameni de știință subliniază și lipsa mutațiilor de la descoperirea virusului, ceea ce sugerează că este perfect adaptat la oameni.

Studiul explică logica pentru dezvoltarea Biovacc-19, un posibil vaccin pentru COVID-19 care se află acum într-un stadiu avansat de dezvoltare pre-clinică.

Sørensen a declarat la NRK, televiziunea națională norvegiană, că virusul are proprietăți care diferă în mare măsură de cele ale SARS și care nu au fost niciodată depistate în natură.

Savantul a a ținut să precizeze că Beijingul și Washingtonul au colaborat mulți ani în domeniul cercetării corobavirușilor.

Sørensen susține că amândouă țările au participat la studii de „accentuare a funcțiilor”, în care patogenicitatea sau transmisibilitatea de patogeni potențial pandemici pot fi mărite pentru a fi mai bine înțelese.

Zvonurile că virusul care s-a răspândit cu rapiditate în toată lumea a fost creat în modernul laborator din Wuhan circulă de luni buni.

Șefii laboratorului din Wuhan au declarat pentru televiziunea de stat chineză că aceste afirmații sunt „o făcătură de la cap la coadă” și că laboratorul nu a efectuat niciodată cercetări în domeniul virușilor asemănători cu SARS-CoV-2.

Sørensen crede că savanții chinezi au fost cei dintâi care au creat secvențele genomice despre care studiul norvegiano-britanic susține că au origini nenaturale și că, ulterior, China a pus capăt acestor studii.

Sri Richard Dearlove, care a fost șeful MI6, serviciul britanic de spionaj, din 1999 și până în 2004, a declarat pentru Daily Telegraph că studiile indică posibilitatea ca pandemia să își aibă originea în laborator.

El a sugerat că o breșă în sistemul de biosecuritate a permis virusului să scape în timpul unui experiment cu coronaviruși purtați de lilieci.

Dearlove a adăugat că i se pare puțin probabil ca virusul să fi fost eliberat intenționat, dar că în mod limpede China a încercat să ascundă scăparea accidentală de care se face vinovată.

„Cred că totul a început ca un accident. Acest lucru ridică semne de întrebare dacă China își va asuma responsabilitatea sau va plăti daune”, a spus Dearlove, care a adăugat:

„Cred că acest lucru va determina toate țările să își regândească relația cu China și cu modul în care se raportează la China.”

Citeste si: Donald Trump: “Coronavirusul a fost creat artificial şi China va fi pedepsită!”

Fostul șef al spionajului britanic a subliniat că această informație a fosr respinsă de numeroase publicații științifice, pentru a evita mânia Chinei.