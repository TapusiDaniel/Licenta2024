Utilizarea vaccinurilor profilactice convenționale în campaniile de vaccinare în masă anti-Covid-19 ar trebui să fie stopată imediat, altfel ne așteaptă un cataclism biologic, avertizează un cunoscut specialist în virologie.
Dr. Geert Vanden Bossche a analizat dinamica pandemiei de COVID şi efectele vaccinării în masă iar concluzia sa este înfricoșătoare.

Geert Vanded Bossche: Strategiile de vaccinare, metode de transformare a COVID-19 într-o armă de distrugere în masă
Specialistul susţine că “pentru a atinge același nivel de eficiență în transformarea unui virus relativ inofensiv într-o armă biologică de distrugere în masă”, ar mai putea fi identificate foarte puține strategii, în afara celor oficiale.

“Este din ce în ce mai dificil să ne imaginăm că efectele intervenției umane extinse și eronate în această pandemie NU vor șterge de pe fața Pământului părți mari ale populației”, susține Vanden Bossche. 

Din martie 2020, specialistul belgian a avut mai multe intervenții publice în care a avertizat asupra riscurilor folosirii vaccinurilor profilactice în timpul pandemiei. El a adresat o scrisoare deschisă către Organizația Mondială a Sănătății, chemând la dialog și intervenție imediată.

Bossche: Fără intervenție umană, pandemia îşi urmează cursul și duce la imunitatea colectivă
La marea majoritate a persoanelor sănătoase, tulpina originală a virusului care produce COVID-19 a cauzat doar simptome ușoare, sau chiar niciun simptom. “Deci, înainte de a recomanda administrarea oricărui tip de vaccin COVID-19 tuturor, trebuie mai întâi să ne asigurăm că vaccinul va reduce rata morbidității și mortalității sub ratele pe care le-am putea aștepta dacă am lăsa pandemia să își desfășoare cursul natural”, susţine Bossche.

Dacă se analizează dinamica unei pandemii cauzate de o infecție virală naturală, autolimitată (de exemplu, pandemia de gripă spaniolă în timpul Primului Război Mondial), este evident că, fără intervenția umană, o pandemie duce în final la imunitatea colectivă.

Alertă: Vaccinurile nu sunt capabile să prevină răspândirea virusului
Virusul poate deveni apoi endemic, cu manifestări sezoniere, cum vedem în cazul virusului gripal. Nicio pandemie nu a durat mai mult de doi ani, nici măcar gripa spaniolă sau gripa porcină. Odată atinsă imunitatea colectivă, reapariția virusului este controlată de sistemul nostru imunitar grație memoriei lui privind contactele anterioare cu virusul, explică virologul. Așadar pentru ca un vaccin să funcționeze mai bine decât pandemia naturală, ar trebui să accelereze imunitatea colectivă.

Însă ceea ce vedem acum este exact opusul: vaccinurile nu sunt apte să prevină răspândirea virusului și îi lasă pe cei imunizați expuși tulpinilor emergente extrem de infecțioase (britanică, braziliană, sud-africană). Astfel se împiedică dezvoltarea imunității colective.

La o persoană care tocmai a primit prima doză de vaccin, organismul începe să construiască un răspuns imun. Procesul dezvoltării depline a răspunsului imunitar ar putea dura câteva săptămâni. Dacă persoana vaccinată este expusă la virus în acest timp, răspunsul său imunitar poate fi prea slab pentru a lupta eficient împotriva virusului. Chiar dacă prima doză ne poate proteja de apariția simptomelor, virusul poate fi în continuare capabil să se replice și să se transmită.

Expert: Vaccinarea “obligă” la apariţia unor variante mai infecţioase
Exercitarea unei presiuni ridicate asupra imunității organismului fără a preveni replicarea și transmiterea virală este o rețetă perfectă pentru proliferarea unor variante virale selective, apreciază belgianul.

Ceea ce observăm acum este și mai îngrijorător: nici cei care au fost vaccinați complet înainte de expunerea la COVID-19  nu mai controlează replicarea și transmiterea virusului. Acest lucru se datorează faptului că acum se infectează din ce în ce mai mult cu variante mai infecțioase, a căror proteină spike este diferită de cea inclusă în vaccin.

Acest lucru se poate remarca în rata de infecții și de morbiditate în țările care au reușit să vaccineze până acum milioane de oameni în doar câteva săptămâni (de ex. Marea Britanie, Israel, SUA).

Deși aceste țări anunță cu bucurie scăderea ratelor de infecțiozitate, ele vor cunoaște o creștere abruptă de cazuri de Covid-19 în săptămânile următoare, remarcă Vanden Boschee. Factorii de decizie politică în domeniul sănătății vor conștientiza că lucrurile merg în direcția greșită. Din păcate, numai atunci consecințele dezastruoase ale campaniilor de vaccinare în masă vor fi înțelese de OMS și de liderii politici.

Alternativele vaccinării în masă
Expertul crede că utilizarea vaccinurilor profilactice convenționale în campaniile de vaccinare în masă anti-Covid-19 ar trebui să fie stopată imediat. Alternativele sunt fie lăsarea pandemiei să-și desfășoare cursul natural, fie înlocuirea actualelor vaccinuri profilactice cu vaccinuri diferite de cele convenţionale, care nu implică agenții obișnuiți, adică celulele B și T, ci celulele NK, susţine virologul.

Dr. Bossche a lucrat mulți ani în cadrul unora dintre marile companii medicale din lume, între care GlaxoSmithKline şi Novartis Vaccines & Diagnostics. A fost coordonator al Programului GAVI (Alianța Globală pentru Vaccinuri și Imunizare), de vaccinare împotriva Ebola, a fost angajat al fundației Bill & Melinda Gates, în cadrul unui departament care se ocupa de vaccinuri și la Centrul German pentru Cercetarea Infecțiilor (DZIF).