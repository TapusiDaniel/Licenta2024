Nu este încă clar dacă simptomele unui COVID-19 prelungit sunt cauzate de coronavirus sau dacă sunt declanșate de stresul și trauma infecției și pandemie, a spus Fidaa Shaib, pneumolog la Colegiului de Medicină Baylor.

„Oamenii ar putea suferi de COVID-19 prelungit fără să știe, deoarece nu au avut cunoștințele necesare pentru a știi că au virusul”, a precizat aceasta pentru Insider. COVID-ul prelungit prezintă o mare varietate de simptome, a adăugat Shaib, ceea ce face dificilă identificarea de către medici, potrivit Science Alert.
Cele mai comune 12 simptome

1. Ceață cerebrală. Unul din cinci persoane cu un coronavirus prelungit a experimentat ceață cerebrală la șase luni după ce a avut COVID-19, conform unei analize a 51 de studii. 

2. Oboseală. Șase din 10 supraviețuitori ai COVID-19 care fuseseră spitalizați au raportat oboseală și slăbiciune musculară șase luni mai târziu, potrivit unui studiu chinez.

3. Probleme cu somnul. Unul din cinci pacienți cu COVID-19 prelungit au raportat că au probleme cu somnul la șase luni după ce s-au îmbolnăvit, conform analizei a 51 de studii.

4. Respirație scurtă și tusea persistentă sunt frecvente în rândul supraviețuitorilor COVID-19 la una până la șase luni după infecție, potrivit unui studiu realizat pe peste 73.000 de veterani americani.

5. Probleme cu inima. Palpitațiile și bătăile neregulate ale inimii au fost frecvente în rândul supraviețuitorilor COVID-19, conform studiului efectuat pe vetaranii americani.

6. Simptome neurologice și boli mintale. Peste o treime din supraviețuitorii COVID-19 au simptome neurologice sau boli mintale în termen de șase luni de la infecție, a constatat un studiu amplu. Tulburările de anxietate și dispoziție, cum ar fi depresia, au fost cele mai frecvente.

7. Pierderea mirosului. Printre cei care și-au pierdut simțul mirosului după COVID-19, aproximativ o treime nu și-au recăpătat simțul timp de două luni sau mai mult, potrivit unui mic sondaj din SUA.

8. Simptome intestinale, cum ar fi pierderea poftei de mâncare și diaree. Un mic studiu din China a constatat că mai mult de 40% dintre pacienții spitalizați cu COVID-19 au raportat probleme legate de intestin la trei luni după infecția lor primară. Cele mai frecvente simptome au fost pierderea poftei de mâncare, greață, reflux acid și diaree.

9. Erupții cutanate și căderea părului. Supraviețuitorii COVID-16 au raportat erupții cutanate la șase luni după infectare, potrivit studiului efectuat pe veteranii SUA.

10. Strângere toracică, dureri articulare și musculare. Într-un sondaj privind simptomele de COVID-19 prelungit, publicat în decembrie, nouă din 10 persoane au raportat simptome cum ar fi strângerea toracică, dureri musculare și dureri articulare la o lună după infectare.

11. Diabet. Potrivit studiului efectuat în rândul veteranilor americani, pacienții cu coronavirus prelungit au fost cu 39% mai predispuși să primească un nou diagnostic de diabet în cele șase luni de la infecție.

12. Boli de rinichi. Cei care au supraviețuit COVID-19 au avut, de asemenea, un risc mai mare de a dezvolta boli renale acute, potrivit studiului realizat în rândul veteranilor.