Tucker Carlson, realizatorul emisiunii cu cea mai mare audiență de la Fox News, a vorbit despre „Marea Resetare”, planul de a institui o Nouă Ordine Mondială profitând de pandemia COVID.
În monologul său din deschiderea emisiunii de marți, Carlson a amintit despre încălcarea repetată a libertăților personale în Statele Unite, observând că restricțiile și măștile nu au oprit „vârful infecțiilor cu coronavirus”.

Ziaristul a vorbit despre explicația pe care arhiepiscopul Carlo Maria Viganò a dat-o acestor încălcări.

„Ce se întâmplă?”, a întrebat Carlson, continuând:

„Arhiepiscopul catolic Carlo Maria Viganò are un răspuns. Viganò este una dintre vocile care spun adevărul în biserica sa. S-a făcut extrem de impopular pentru mulți din ierarhie în urmă cu câțiva ani, expunând complicitatea lor în timpul deceniilor de abuzuri sexuale. Viganò are 79 de ani și, asemenea persoanelor în vârstă care încetează să se mai preocupe de ce cred ceilalți, cu adevărat nu se mai sinchisește. Așa că spune cu adevărat ceea ce gândește.”

„Nu este teoria conspirației, este purul adevăr”
Și realizatorul de la Fox a amintit despre scrisoarea pe care ierarhul i-a trimis-o lui Donald Trump cu câteva săptămâni în urmă, și în care Viganò arăta:

„Nimeni, până în luna februarie, nu ar fi crezut vreodată că în toate orașele noastre, cetățenii vor fi arestați pur și simplu pentru că vrut să meargă pe stradă, să respire, să își păstreze afacerile deschise. Totuși, acest lucru se întâmplă acum peste tot în lume… Drepturile fundamentale ale cetățenilor și credincioșilor sunt batjocorite în numele unei urgențe sanitare, care se vădește din ce în ce mai mult ca un instrument pentru instaurarea unei tiranii inumane, fără chip.”

Și Carlson a comentat:


„Ceea ce a scris Viganò este purul adevăr. Nu este teoria conspirației; este factual exact.”
După care realizatorul a difuzat o înregistrare cu premierul Canadei, Justin Trudeau, adresându-se Organizației Națiunilor Unite.
Trudeau declara că pandemia a dat liderilor lumii șansa „resetării”.
„Această pandemie a oferit oportunitatea pentru o resetare”, a afirmat Trudeau. „Este șansa noastră de a accelera eforturile noastre pre-pandemie pentru a reinventa sisteme economice care să răspundă cu adevărat provocărilor mondiale, cum ar fi sărăcia extremă, inegalitățile și schimbarea climatică.”

Ocolirea democrației
Carlson a sugerat că ceea zicea Trudeau nu era că liderii lumii doresc să-i salveze pe oameni de un „virus cu o rată de supraviețuire de 99%”, ci să ocolească regulile democrației pentru a impune teorii netestate:

„Oh, «aceasta este șansa noastră», spune Justin Trudeau. Nu șansa noastră de a vă salva de un virus cu o rată de supraviețuire de 99%. Aproape cu siguranță veți fi bine, și ei știu asta. Este șansa noastră de a impune un control social fără precedent asupra populației pentru a ocoli democrația și a schimba totul în conformitate cu bizarele lor teorii științifice, care nu au fost niciodată testate în lumea reală și, în plus, nu au nici o noimă. Asta este șansa lor.”

Ziaristul a subliniat că cel care a declarat că „pandemia a oferit o oportunitate pentru o resetare” era un „șef de stat”. Carlson a amintit și de o carte a fondatorului Forumului Economic Mondial, Klaus Schwab, intitulată „COVID-19: Marea Resetare”.


„Această carte nu este despre știință sau medicină”, a spus Carlson. „Nu, în schimb ea descrie «ce schimbări vor fi necesare pentru a crea pentru viitor o lume mai inclusivă, trainică și sustenabilă».”

Apocalipsa nu a avut loc
Ziaristul de la Fox News a subliniat diferențele dintre modul în care liderii lumii discută despre pandemia de coronavirus acum față de modul în care discutau la jumătatea lunii martie.

La acea vreme, lideri politici precum Gavin Newsom, guvernatorul Democrat al Californiei, preziceau că un număr uriaș de oameni – 56% din populația acestui stat, de pildă, care este de peste 25 de milioane – se vor infecta, și au vorbit despre scurte perioade de carantină.

Dar realitatea este diferită.

„La data de 15 noiembrie, circa 2,6% din totalul populației Californiei a fost infectată”, a spus Carlson. „Aceasta înseamnă cu vreo 20 de milioane de oameni mai puțin decât a prezis Gavin Newsom în mai că se vor infecta. Așa că, într-un fel, aceasta seamănă cu o victorie. Putem proclama victoria? Nu, din contră.”

„Luni, Newsom a anunțat că vor fi instituite și mai multe restricții. Acum, 41 de districte din cel mai mare stat al nostru se află sub cele mai restrictive forme de carantinare. Biserici, săli de sport și restaurante nu pot desfășura nici un fel de activități interne.”

Puterea puterii
Acest lucru nu l-a împiedicat pe Newsom să ia cina cu o duzină de comeseni la un restaurant șic, în paranteză fie zis.

„Cum arată Marea Resetare?”, a întrebat Carlson. „Iată cum: Oamenii de la putere fac tot ceea ce vor, deoarece sunt la putere. Nici un principiu nu mai este bătut în cuie. Nici un standard nu se mai aplică.”

În acest context, ziaristul a revenit la Viganò.

„În scrisoarea sa de luna trecută către președinte, arhiepiscopul Viganò a scris următoarele și ele merită ascultate:

«Marea Resetare este sortită eșecului deoarece cei care au plănuit-o nu înțeleg că mai sunt oameni gata să iasă în stradă pentru a-și apăra drepturile, să-i protejeze pe cei dragi ai lor, să le ofere un viitor copiilor și nepoților lor.»

„Să sperăm că este adevărat”, a comentat Carlson.