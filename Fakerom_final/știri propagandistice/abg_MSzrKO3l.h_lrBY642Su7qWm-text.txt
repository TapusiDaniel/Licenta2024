După ce Vlad Voiculescu a declarat că guvernul vrea să folosească biserica pentru a convinge oamenii nehotărâți să se vaccineze, a venit rândul premierului să confirme acest lucru: “Biserica TREBUIE să facă campanie pro vaccinare”.

“E momentul la sfârșitul lunii mai să discutăm de revenirea economiei. Fac un apel la primari și la președinții de consiliu județean să meargă să facă campanie pentru vaccinare și să prezinte datele. E nevoie și de o implicare a bisericii în campania de vaccinare, mai ales în mediul rural. Așa cum arată azi lucrurile, vom avea dozele necesare pentru a vaccina zece milioane de români la sfârșitul lunii iulie.  Așa cum arată lucrurile azi, ele merg în direcția corectă”, a declarat Florin Cîțu.