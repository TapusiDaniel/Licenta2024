„Există o veche zicală în medicină că “vindecarea poate fi mai rea decât boala”. Expresia poate fi aplicată vaccinurilor. În lucrarea curentă, preocuparea noastră privește faptul că vaccinurile anti-Covid bazate pe tehnologia ARN au potențialul de a provoca mai multă boală decât epidemia Covid-19. (…) Vaccinul ar putea fi o armă biologică chiar mai periculoasă decât infecția originală.” –  J. Bart Classen

Pe baza noilor sale cercetări publicate în „Microbiologia și bolile infecțioase”, imunologul J. Bart Classen avertizează că tehnologia ARN-mesager folosită în vaccinurile Pfizer și Moderna, ar putea crea “potențiale noi mecanisme” de apariție a efectelor adverse care ar ieși la lumină abia peste câțiva ani.

În 1999, oficialul din conducerea FDA (Administrația Alimentelor și Medicamentelor), Dr. Peter Patriarca, a susținut că avansul modern în tehnologia vaccinurilor depășește posibilitățile cercetătorilor de a identifica efectele adverse legate de vaccinare. Patriarca concluziona că acest lucru ar putea duce la rezultate neprevazute și nepredictibile post-vaccinare.

Într-un recent articol de cercetare publicat în „Microbiologia și Bolile infecțioase”, imunologul veteran J. Bart Classen a exprimat îngrijorări similare și a scris că vaccinurile Covid bazate pe ARN au potențialul de a cauza mai multe îmbolnăviri decât epidemia de Covid 19.

Timp de zeci de ani, Classen a publicat studii arătând cum vaccinarea poate să dea naștere unor boli cronice cum ar fi diabetul de tip 1 sau 2, dar nu imediat după vaccinare, ci la trei sau patru ani după.

În cel mai recent articol al său, Classen a avertizat că tehnologia ARN pe care se bazează vaccinul ar putea crea noi potențiale mecanisme de apariție a efectelor adverse care ar putea ieși la lumină abia peste câțiva ani.

Studiile lui Classen indică potențialul vaccinurilor ARN-mesager Pfizer și Moderna de a determina proteinele umane să adopte o configurație patologică, configurație asociată cu bolile neurologice cronic-degenerative.

Preocuparea lui specifică vizează bolile prionice (boli asociate cu versiuni greșite ale unor proteine normale), dar Classen indică multe mecanisme prin care vaccinurile ARN ar putea da naștere unor „multiple alte reacții adverse potențial fatale”.

Asigurarea că pacientul înțelege cu exactitate riscurile – atât riscurile cunoscute cât și cele necunoscute – este un pas important al consimțământului informat. Acest lucru este cu atât mai adevărat atunci când intervenția este experimentală și îi lipsesc date de siguranță pe termen lung, așa cum este cazul vaccinurilor anti-Covid Pfizer și Moderna. FDA a autorizat cele două vaccinuri pentru folosirea de urgență pe scara largă, după numai două luni de studii clinice.

Din păcate, nu este ceva neobișnuit în a comunica superficial riscurile. În octombrie, cercetatorii de la Universitatea New York și Tulane au declarat că informațiile oferite participanților la studiul clinic pentru coronavirus, referitoare la o problemă îngrijorătoare patogenă, au fost „suficient de ambigue’’, cu scopul de a-i determina pe pacienți să presupună că riscurile sunt „puțin probabile”.

Ar fi interesant de știut ce ar spune acei cercetători despre concluzia lui Classen: „Aprobarea unui vaccin care utilizează tehnologia ARN, fără o testare intensivă, este extrem de periculoasă”.

Cei care se gândesc la o injectare Covid, pot ignora potențialele riscuri doar pe propria lor răspundere față de pericol.