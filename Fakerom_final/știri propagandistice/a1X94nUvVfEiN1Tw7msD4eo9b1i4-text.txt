Agenţia Europene pentru Medicamente (EMA) investighează 62 de cazuri rare de coagulare a sângelui, la nivel mondial, care au determinat unele ţări să limiteze utilizarea vaccinului AstraZeneca împotriva COVID-19, a declarat, în cadrul unei conferinţe de presă, şefa EMA, Emer Cooke, relatează Reuters.

Acestea includ 44 de cazuri din Spaţiul Economic European dintr-un total de 9,2 milioane de persoane care au fost vaccinate în regiune, a precizat responsabila, scrie agerpres.ro.

Totalul citat de EMA nu include toate cazurile de boală, cunoscută ca tromboza sinusurilor şi a venelor cerebrale (CVST), care au fost raportate în Germania, a spus ea.

Autoritatea de reglementare a vaccinurilor din Germania a anunţat marţi că a înregistrat 31 de cazuri rare de cheaguri de sânge în creier, dintre care nouă au condus la decese, după ce aceste persoane au primit vaccinul anti-COVID-19 de la AstraZeneca, notează Reuters.