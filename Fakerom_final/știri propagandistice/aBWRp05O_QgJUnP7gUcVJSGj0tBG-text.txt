Oamenii de știință din Israel au identificat într-un nou studiu șase cazuri de pacienți care au dezvoltat o erupție cutanată cunoscută sub numele de Herpes Zoster – sau Zona Zoster – după ce au primit vaccinul Pfizer, potrivit unui articol publicat în revista Rheumatology. Zona Zoster începe ca o erupție cutanată minoră, cu mâncărimi, dar dacă nu este tratată poate provoca leziuni ale nervilor și durere, potrivit Jerusalem Post.

Cercetătorii de la Tel Aviv Sourasky Medical Center și Carmel Medical Center din Haifa au descoperit că persoanele cu boli reumatice inflamatorii autoimune prezintă un risc mai mare de a dezvolta Zona Zoster.

Din 491 de pacienți, șase persoane (1,2%) au prezentat această afecțiune, spun cercetătorii.

Cei șase pacienți prezintă cazuri ușoare de boli reumatice inflamatorii autoimune și sunt tineri, deși Zona Zoster apare mai frecvent la cei cu vârsta peste 50 de ani.

Cinci dintre ei au dezvoltat Zona Zoster după prima doză, iar al șaselea după rapel.

Furer spune că sunt necesare cercetări suplimentare și o soluție ar putea fi ca pacienții cu boli reumatice inflamatorii autoimune să fie încurajați să se vaccineze împotriva zonei zoster înainte de a primi vaccinul anti-Covid.

