Pentru a limita răspândirea coronavirusului, o țară din Europa a adoptat o măsură care nu este văzută cu ochi buni de anumiți oameni.

Concret, Belgia a decis să adopte un sistem de urmărire a telefoanelor mobile pentru a limita aglomerarea stațiunilor marine și a plajelor. Acestea se vor deschide oficial azi.
Măsura adoptată este menită să minimizeze, pe cât posibil, răspândirea coroanvirusului (COVID-19), având în vedere că orașele belgiene aflate pe coastă nu doresc să interzică accesul turiștilor. Totuși, aceștia sunt sfătuiți să apeleze la bun simț și să aleagă locuri mai puțin aglomerate.

Cum va funcționa măsura
Telefoanele mobile de pe diguri și de pe plaje vor fi detectate și vor afișa informații în timp real pe un site, cu coduri de la verde închis pentru zonele calme şi portocaliu pentru cele foarte aglomerate.
Un număr de 130 de senzori amplasaţi în oraşe vor indica oamenilor locurile aglomerate pe care ar trebui să le evite. Site-ul va oferi şi informaţii despre cât de aglomerate vor fi staţiunile în zilele următoare.
Plajele au fost marcate
”Am creat aşa-numite ”bule pentru plajă”, unde o familie sau un grup de prieteni pot sta împreună în siguranţă şi vizualiza distanţa la care ar trebui să stea unii faţă de alţii”, a declarat un consilier al orașului Knokke-Heist specializat în turism, Anthony Wittesaele.