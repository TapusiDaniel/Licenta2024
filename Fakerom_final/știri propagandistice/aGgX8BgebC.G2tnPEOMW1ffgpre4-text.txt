ActiveNews se confruntă cu cenzura pe rețele sociale și pe internet. Intrați direct pe site pentru a ne citi și abonați-vă la buletinul nostru gratuit. Dacă doriți să ne sprijiniți, orice sumă este binevenită. Doamne, ajută!

Pe măsură ce „Marea Resetare” continuă să tulbure apele pe rețelele de socializare, NY Times a publicat un articol în care minimizează planul de a institui o Nouă Ordine Mondială profitându-se de pandemia COVID numindu-l „o teorie a conspirației fără niciun temei despre coronavirus”. Ironia sorții face însă ca acest articol din NYT a apărut cu câteva ore înainte ca Forumul Economic Mondial să organizeze o nouă conferință Zoom pe tema.... Marii Resetări, disponibilă temporar aici.

„Marea Resetare: Construirea rezilienței viitoare la riscurile globale”, a fost tema conferinței care a avut loc miercuri seară, moderată de Børge Brende, președinte la World Economic Forum și Adrian Monck, director general la World Economic Forum. Printre cei care au luat cuvântul prin Zoom s-au numărat șefa Comisiei europene, Ursula von der Leyen, Stephanie Kelton profesor la Universitatea Stony Brook, fostul senator democrat și ex secretar de Stat, John F. Kerry, M. Sanjayan, director executiv la Conservation International, Arne Sorenson, președinte și director executiv la Marriott International și Ben Smith, ziarist la New York Times.

Luni dimineață, expresia „The Great Reset” adunase aproape 80.000 de tweet-uri, majoritatea postărilor venind de la personalități de dreapta. Planul Marii Resetări susține că o cabală a elitelor a planificat mult timp pandemia, astfel încât să o poată folosi pentru a-și impune controlul economic global asupra maselor.

Și în timp ce deontologii de stânga de la NYTimes afirmă că Marea Restare e o teorie conspiraționistă, John Kerry, fost secretar de Stat în administrația Obama, afirma la această conferință că este necesară de urgență o Mare Resetare pentru a opri ascensiunea populismului, potrivit Infowars.
 
Kerry a promis că, sub administrația Biden, America se va alătura din nou Acordului climatic de la Paris, care va lăsa fără locuri de muncă sute de mii de oameni, dar că acest lucru „nu este suficient”. 
"Noțiunea de resetare este mai importantă ca niciodată", a spus Kerry. „Eu personal cred că suntem în zorii unui moment extrem de incitant.” Fostul senator a arătat clar că această „resetare”, care este doar o reeditare a aceleiași Noi Ordini Mondiale care s-a confruntat cu o rezistență dură în ultimele două decenii, este necesară pentru a reduce la tăcere populismul.
 
„Cred că Europa trebuie să se uite la povestea Brexit-ului, la populismul național în creștere - populism naționalist”, a spus Kerry. „Aceasta este într-adevăr una dintre prioritățile pe care trebuie să le abordăm cu toții”.

Vorbind despre faptul că Trump a fost votat în 2020 de foarte mulți americani, Kerry a remarcat: „Ceea ce mă uimește este că așa de multe persoane au votat în continuare pentru haos și încălcarea legii și ordinii și încălcarea standardelor„.

Președintele Comisiei Europene, Ursula von der Leyen, a salutat perspectiva venirii lui Biden ca „prieten al globaliștilor la Casa Albă”, și a declarat că cele două entități vor lucra la „un nou cadru de reguli pentru economia digitală și societatea digitală”.

”Nevoia de cooperare globală și această accelerare a schimbării vor fi cele două motoare ale Marii Resetări. Și văd aceasta ca pe o oportunitate fără precedent”, a spus von der Leyen.
