Premierul Cîțu ne demonstrează că decidenții politici din România au fost generoși când au impus restricții de circulație pe timpul nopții începând cu ora 22:00. De pildă, în multe state europene, restricțiile se aplică începând cu ora 20:00 sau chiar 18:00.

„Măsurile implementate de România în contextul pandemiei de coronavirus sunt printre cele mai relaxate din Europa”, precizează Cîțu, subliniind că Franţa a limitat traficul cetăţenilor după ora 18.00. În plus, sunt câteva state – Anglia, Scoţia, Lituania – care au impus restricţie totală pentru deplasarea în afara locuinţelor.

„Măsurile implementate de România în contextul pandemiei de coronavirus sunt printre cele mai relaxate din Europa. Şi vă mulţumesc vouă pentru asta, pentru că aţi fost responsabili. Hai să continuăm aşa! Doar împreună putem învinge pandemia”, a scris premierul pe Facebook.