O ilustrare oarecum terifiantă a vieții în anul 2022, publicată pentru prima dată d de o revistă italiană în 1962, arată pietonii folosind un fel de capsule motorizate în timp ce merg pe stradă, imagine care pare a se dovedi ca o profeție a ceea ce trăiește azi planeta de teama coronavirusului.
Imaginea a fost creată de Walter Molino, un cunoscut artist de benzi desenate și ilustrator italian. Și a fost publicată pe prima pagină a unei ediții din 1962 a săptămânalului „La Domenica del Corriere”, publicație care existat între anii 1899 și 1989.
Desenul arată persoane care se deplasează pe trotuar așazate într-un fel de capsule personale.
Acum, desenul italianului aduce din ce în ce mai mult cu „noua nomalitate”, cu modul în care oamenii, de pretutindeni, sunt puși să respecte așa zisa „distanțare socială”, privindu-se printre măști sau punând între ei bariere de sticlă sau panouri de plexiglas.
O dovedește videoclipul de mai jos, dintr-un restaurant din Olanda, unde, în epoca „distanțării sociale”, oamenii sunt invitați să ia cina în „colivii” de sticlă, pentru a mânca „în siguranță”, în timp ce ospătarul, care poartă mască și vizieră de protecție. Iar mâncarea este adusă pe o placă lungă, pentru a nu intra în contact unii cu alții.

Și în Italia, o companie locală ropune schimbarea modului în care oamenii vor sta la plajă în perioada post-pandemie. Italienii au creat schițele unor cabine de 4.5 metri pe 4.5 metri, făcute din plexiglass, care ar asigura distanțarea socială. Pe lângă cabinele de plajă, italienii propun și instalarea separatoarelor din plexiglass în interiorul restaurantelor.