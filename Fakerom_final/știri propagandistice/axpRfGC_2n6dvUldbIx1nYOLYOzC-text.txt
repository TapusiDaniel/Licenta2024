Iată că o chestie logică, de bun simț, și anume faptul că dacă scurtezi programul de funcționare al magazinelor crește aglomerația în timpul orelor de funcționare și, automat, rata de infectare, a fost demonstrată și științific. 

În Franța autoritățile au luat decizia ca începând cu data de 16 ianuarie magazinele să se închidă la ora 18:00 pm. Până atunci acestea puteau sta deschise până la ora 20:00 pm. Studiul s-a desfășurat în orașul Toulouse.

Închiderea magazinelor și a supermarketurilor la ora 18:00 r fi trebuit să țină sub control circulația virusului după perioada de Crăciun / Anul Nou, dar a avut exact efectul opus în zona urbană Toulouse.

Concret, conform studiului, dacă programul magazinelor și al supermaketurilor nu s-ar fi modificat, procentul de noi cazuri pozitive zilnice ar fi crescut până la 15,4% la sfârșitul unii mai 2021 urmând să scadă la 10% la începutul lunii septembrie 2021.

Decizia luată de autorități de a închide magazinele și supermarketurile la ora 18:00 va face ca procentul de noi cazuri pozitive zilnice să crească constant și să atingă o valoare de 27,3% la data de 15 iunie 2021 înainte să înceapă să scadă.

Acest lucru s-ar putea datora faptului că restricțiile impuse cu două ore mai devreme au avut ca rezultat creșterea aglomerației în magazine și supermarketuri. Acest studiu arată că anumite măsuri de sănătate pot fi inadecvate situațiilor epidemiologice locale și că punerea lor în aplicare trebuie să fie însoțită de o analiză a situației locale pentru a evita declanșarea unui efect opus celui dorit.