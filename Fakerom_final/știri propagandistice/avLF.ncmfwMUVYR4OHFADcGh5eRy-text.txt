De o “peroadă” (n.r. termenul pe care Mălai Mare ăla de la Cotroceni ne îndeamnă să-l folosim în locul celui de perioadă) bună de ani, în România asistăm la un incredibil război informațional, al naibii de similar cu activismul bolșevic, de reducere la tăcere a publicațiilor aparținând “dușmanilor de clasă“.

Pentru bolșevici, dușmanul de clasă îl constituia oricine avea altă părere sau ideologie față de linia ideologică trasată de tătucii călăuzitori ai revoluțiilor socialiste. În timp, până și liniile directoare ale ideologiei bolșevice puteau suferi alterări fundamentale, în funcție de liderii vremelnici aflați în fruntea partidului unic. Așa că tot ce era permis ieri putea fi interzis mâine, și viceversa.

Ei bine, la fel este astăzi și în societatea românească. Dacă nu le-a reușit de-a lungul anilor să impună o cenzură drastică în România, starea aceasta de urgență le-a picat în schimb fix ca o mănușă. Sub pretextul opririi răspândirii informațiilor false privind pandemia de coronavirus, orice proletar…. ptiu…. orice soroșist poate și chiar este îndemnat să facă turnătorie ca în vremea volgilor negre care îți ofereau o plimbare gratuită la ceas de noapte.

Noi și noi publicații sunt închise la îndemnul soroșiștilor care se mobilizează tot mai agresiv în aceste zile împotriva publicațiilor conservatoare, naționaliste și ortodoxe, împotriva tuturor celor care au opinii sau informații alternative în comparație cu presa mainstream.

Organizația Stop Fake News in Romania, o organizație care de-a lungul timpului a fost implicată inclusiv în proiecte organizate de către soroșiștii de la “Freedom House România”, susține că este implicată în inițierea unor petiții pentru închiderea unor publicații precum justitiarul.ro, a jurnalistului sibian Marius Albin Marinescu, sau ortodoxinfo.ro.

Mai mult decât atât, organizația nu se mulțumește doar cu închiderea site-urilor, ci a “trimis o sesizare catre ANCOM referitor la faptul ca sunt inca vizibile pe Facebook postarile care directioneaza catre site-urile inchise de acestia”.

“Am trimis o sesizare catre ANCOM referitor la faptul ca sunt inca vizibile pe Facebook postarile care directioneaza catre site-urile inchise de acestia.
Numai 2 site-uri analizate au postari vizibile pe pagini si grupuri care insumeaza 14 milioane de urmaritori, care pot fi inca citite si repostate de acestia.Avand in vedere ca 29% dintre romani se informeaza despre Coronavirus de pe Facebook si ca perceptia acestora poate fi manipulata doar din citirea titlurilor, consider ca aceasta este o problema grava.”, a scris pe facebook Stop Fake News in Romania