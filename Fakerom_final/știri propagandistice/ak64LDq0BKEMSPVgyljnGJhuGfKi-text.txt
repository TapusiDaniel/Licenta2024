Întreaga noastră clasă politică s-a unit în cuget și-n simțiri pentru a vă da un cadou: vaccinarea obligatorie. Văzând cât de mare vâlvă mediatică se face pe subiectul COVID-19, devine cât se poate de clar că avem de-a face cu o inducere a stării de panică în populație. Totul se face cu bani grei marcați mass-mediei, într-o operațiune de propagandă clasică. E nevoie doar să dați un ochi pe la Radu Tudor ca să înțelegeți cam despre ce e vorba.

După câte se pare, legea va ieși din Parlament și apoi va fi semnată cu ambele mâini de către Plăvan. Asta va asigura „gazul” șmecherilor din farma care, anual, vor vinde zeci de milioane de doze de vaccin. Imaginați-vă doar câți bani sunt la mijloc. Bani care vor pune presiune și mai mare pe sistemul de sănătate, subțiindu-l de fonduri și tăind de-acolo de unde e nevoie. Da, de vaccin n-ai nevoie, dar îți este băgat pe gât. În schimb, de tratamente în spital vei avea nevoie și, cum ele nu vor exista din lipsa fondurilor, vei da fuguța la farmacia de peste stradă de unde ți le vei cumpăra singurel sau singurică. Așa că, până la urmă, fondurile care lipsesc de la stat vor fi compensate de tine „pe persoană fizică”, iar industria farmaceutică își va vedea bugetele crescând precum Făt Frumos.

Legea va servi și unui alt scop, anume instaurării terorii la nivel personal. Dacă ți se impune o practică medicală fără ca tu să fii de acord, înseamnă că nu mai dispui de propriul trup și că există o autoritate externă care poate dispune de el după cum consideră de cuviință.

O asemenea concepție nu-i doar imorală, ci și anticontituțională. În articolul 26, paragraful 2 se specifică destul de clar că: „Persoana fizică are dreptul să dispună de ea însăşi, dacă nu încalcă drepturile şi libertăţile altora, ordinea publică sau bunele moravuri”. Cum vaccinarea, conform propagandiștilor, îi ajută pe cei care-o aplică pe propriul trup să nu se îmbolnăvească, înseamnă că am dreptul să-mi asum riscurile întrucât e vorba de a dispune de propriul trup. Drept pe care nu-l are nimeni altcineva în afară de mine. Așadar, indiferent de visele corifeilor progresismului multilateral dezvoltat, ideile lor deviante sunt profund anticonstituționale.

De asemenea, e bine de știut că statul nu are dreptul să impună copiilor o programă care contravine convingerii părinților sau tutorilor. Paragraful 6 al articolului 29 e cât se poate de clar în acest sens: „Părinţii sau tutorii au dreptul de a asigura, potrivit propriilor convingeri, educaţia copiilor minori a căror răspundere le revine”. Astfel, indiferent cât de îndârjiți sunt progresiștii, părinții este necesar să știe că introducerea unor materii dubioase – precum educația sexuală la vârste fragede – reprezintă inițiative absolut neconstituționale. În mod normal, părinții e nevoie să-și dea acordul pentru oricare dintre materiile pe care le face copilul.

Există însă și un mare „dar” al acestor constatări. Cu toate că sunt scrise în Constituție, teroarea instaurată în țară tinde să le ignore și să le încalce cu brutalitate. Spre exemplu, cu toate că în Constituție se specifică în mod cât se poate de clar că „Cetăţeanul român nu poate fi extrădat sau expulzat din România.”– Art. 19 (1), hacker-ul Marcel Lehel Lazăr, cunoscut sub numele de Guccifer, a fost extrădat în SUA. Într-adevăr, Constituția prevede că cetățenii pot fi extrădați în baza convențiilor internaționale, dar numai pe bază de reciprocitate. Cum cetățenii SUA nu pot fi extrădați în România, devine limpede că nici Guccifer nu putea fi extrădat acolo.

Am amintit aceste aspecte pentru ca oamenii să înțeleagă că trăim într-o dictatură. Cei mai tineri n-au habar că, în perioada comunistă, codul legislativ, cu mici excepții, era cât se poate de corect, asigurându-ți-se toate drepturile. Cu toate acestea, justiția se făcea la mica înțelegere, în funcție de comenzile primite. Adică exact ca și acum, în sfidarea logicii, a bunului-simț și a normalității. Dacă vreți, așa puteți detecta diferența dintre dictatură și democrație: prin gradul de respectare și punere în aplicare a corpului legislativ, începând de la legea fundamentală în jos.

Abuzurile care se fac asupra noastră ne demonstrează cât se poate de clar că trăim într-o dictatură, iar dictatura nu poate fi răsturnată decât violent. Așa că luați-vă gândul de la politicianul providențial care vă va elibera în urma unui proces electoral, deoarece el pur și simplu nu există. La fel cum nu mai există nici alegeri libere.