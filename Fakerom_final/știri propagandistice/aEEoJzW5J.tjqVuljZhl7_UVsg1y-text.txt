Portul obligatoriu al botniței la școală și învățământul alternativ, două măsuri luate, în primăvară, de către guvernul Austriei, pentru a combate pandemia Covid-19, au fost declarate ilegale, la 26 decembrie, de către Curtea Constituțională austriacă.

”Pentru a face față consecințelor pandemiei Covid-19, în sistemul școlar austriac, Ministerul Educației a publicat, în luna mai 2020, un decret prin care se ordona ca toate clasele să fie împărțite în două grupuri de elevi, cărora să li se predea, la școală. în mod alternativ”, a scris Curtea Constituțională într-un Comunicat

În Austria, unii școlari mergeau la școală lunea și marțea, iar alții miercurea, joia și vinerea. În restul săptămânii, elevii stăteau acasă.

”Între altele s-a decis ca toate persoanele prezente în clădirea școlii trebuiau să își acopere zona gurii și a nasului cu dispozitivul numit botniță”, arată Curtea Constituțională a Austriei, în Comunicatul său.

În decizia publicată, Curtea Constituțională a Austriei a decis că aceste dispoziții, contestate de doi elevi și de părinții lor, sunt ilegale. Aceasta este decizia judecătorilor Curții Constituționale austriece.

Doi elevi și părinții lor făcuseră plângere la Curtea Constituțională, arătând că dispozițiile decretului Ministrului Educației violează principiile egalității, dreptului la viața personală și dreptului la educație fără botniță.

Motivând decizia ei, Curtea Constituțională austriacă a subliniat că Ministrul Educației nu a putut explica în mod logic și coerent măsurile a căror necesitate este contestată de către cetățeni.

Amintim că, din ianuarie 2020, Austria este guvernată de o coaliție a partidelor Conservator și Ecologist, Ministerul Educației revenind conservatorilor cancelarului Sebastian KURZ.