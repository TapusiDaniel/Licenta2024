Autoritățile și presa au răspândit o cantitate atât de mare de dezinformare și de exagerare privind letalitatea coronavirusului încât americanii au ajuns să sufere de o „psihoză delirantă”, afirmă psihiatrul din Los Angeles, dr. Mark McDonald.

Ceea ce a început printr-o frică de o boală necunoscută, numită COVID-19, a evoluat în timp pentru a deveni o stare de spirit națională „în care o psihoză delirantă a pus stăpânire pe oameni, deveniți opaci la orice gândire rațională”, a declarat McDonald într-un dialog cu reporterii Epoch Times.

„Nu vor să abandoneze masca nu vor să abandoneze distanțarea socială”, spune psihiatrul. „În acest moment, oamenii au devenit opaci la rațiune, la logică, la educație. Se lasă conduși în mod psihotic de frică.”

Dr. McDonald afirmă că această stare de spirit este mai puternică în Los Angeles, unde își practică meseria, și în New York, orașe pe care le descrie drept „epicentrul fenomenului”.

Guvernele au impus controale în martie, care au fost inițial temporare, dar care au fost extinse în mod repetat în lunile următoare și care au devenit acum „controale sociale exercitate de noi înșine”.

Aproapele, gardianul nostru
„Acest lucru vine în fapt de la noi, de la părinții noștri, de la copiii noștri, de la vecinii noștri; vine de la întreprinderi și corporații.”

McDonald a vorbit despre mai mulți dintre prietenii săi cărora li s-a interzis să sărbătorească Ziua Recunoștinței împreună cu familiile lor, și li se va interzice și de Crăciun, în ciuda absenței oricărui simptom al bolii.

„Cunosc patroni de magazine ai căror vânzători nu își servesc clienții, inclusiv pe mine, dacă nu poartă mască”, a spus medicul.

„Știu oameni care țipă la mine dacă mă sui în lift fără mască, doar pentru 10 secunde, să merg la etajul următor, așa că nu mai avem nevoie de poliție, facem noi poliție, unii pe alții.”

Subliniind că aproximativ 268.000 de oameni au murit de COVID în Statele Unite, comparativ cu o medie anuală de 45.000 de decese de gripă sezonieră și cu 600.000 de decese de cancer, The Epoch Times l-a întrebat pe doctorul McDonald cum comentează aceste cifre.

Tâmpenia la putere
„Cred că, în primul rând, aici contează perspectiva”, a răspuns psihiatrul. „Când primarul New Yorkului, Bill de Blasio, a început să închidă orașul, să închidă restaurantele, barurile, școlile, practic să pună pe fiecare cetățean în stare de arest la domiciliu, a declarat: «Dacă aceste măsuri pe care le impun salvează o singură viață, atunci a meritat». Este o tâmpenie. Nu se iau niciodată măsuri de sănătate publică pentru a salva o singură viață. Privești în perspectivă, privești la costuri, privești la valori.”

McDonald spune că cifrele federale legate de decesele provocate de COVID sunt „foarte suspecte” deoarece Centrul pentru Prevenirea și Controlul Bolilor (CDC) a recunoscut că „94% dintre decedați aveau în medie trei comorbidități, ceea ce înseamnă că probabil urmau să moară oricum în următoarele 6-12 luni”.

Cifra de 94% se referă la cazurile de decese de coronavirus, în care certificatul de deces oficial menționează numele COVID.

CU mai degrabă decât DE
McDonald spune că mai bine de jumătate dintre cei care au murit aveau 80 de ani sau mai mult, în condițiile în care speranța medie de viață, pe baza tuturor cauzelor de deces, în Statele Unite, este de 79 de ani.

„Așadar, dacă jumătate dintre persoanele care au murit zice-se de coronavirus au avut mai mult de 80 de ani și au avut trei comborbidități sau mai multe, aceasta arată că aceste persoane au murit CU virusul mai degrabă decât DIN CAUZA virusului”, spune dr. McDonald.

Modul în care decesele persoanelor afectate atât de coronavirus cât și de comorbidități ar trebui clasificate din punct de vedere statistic a făcut obiectul mai multor dezbateri dintre responsabili, statisticieni și decidenții din domeniul sănătății publice încă de la începutul maladiei.

Nu s-a murit mai mult
McDonald a evocat și o recentă conferință a unei economiste de la Universitatea Johns Hopkins, care, pe baza datelor CDC, a arătat că numărul total al deceselor din toate cauzele, în Statele Unite, pentru 2020, în raport cu cei opt ani precedenți, nu indică o creștere importantă, care să poată fi atribuită COVID.

„Toate acestea arată că nu există nici o dovadă că COVID-19 a provocat decese în plus. Numărul total de decese nu depășește numărul normal de decese”, a afirmat conferențiara Genevieve Briand, de la Johns Hopkins.

La scurt timp după ce publicația online a Universității a scris despre cercetarea efectuată de Briand, articolul a fost scos de pe site. Motivația editorilor pentru acest gest a fost că studiul „a fost folosit în sprijinul unor inexactități periculoase care minimalizează impactul pandemiei”.

Editorii adăugau că afirmația lui Briand, conform căreia cifrele nu arată nici o creștere a numărului de decese ce poate fi atribuită COVID-19 ar fi contrazis o afirmație a CDC despre 300.000 de astfel de decese.

Însă pagina CDC de „Data Tracker COVID”, citată de editorii de la Johns Hopkins, nu face o asemenea afirmație.

Răzgândirile de pomină
McDonald a declarat că el consideră oricum CDC „ca nemaifiind credibil, deoarece a emis atâtea dezmințiri ale propriilor măsuri și decizii”.

Psihiatrul din Los Angeles a citat în primul rând dezmințirile inițiale ale agenției privind eficiența măștilor în prevenirea răspândirii bolii, și revenirea ulterioară asupra acestei afirmații.

Răzgândiri asemănătoare a avut CDC și în legătură cu eficiența distanțării sociale sau dacă suprafețele trebuie curățate în mod repetat pentru a preveni răspândirea bolii.

McDonald a amintit că, într-un studiu recent, CDC arăta că „84% dintre persoanele pe care le-au studiat și care au contractat coronavirusul au declarat că au purtat mască «tot timpul sau în majoritatea timpului»”.