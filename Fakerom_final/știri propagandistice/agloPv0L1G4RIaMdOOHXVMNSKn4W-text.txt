În discursul susținut la Casa Albă, cu ocazia Zilei de Independență a Americii, președintele Trump a spus că SUA a testat în prezent peste 40 de milioane de oameni de virus, pe care președintele îl numește „ciuma chineză”.

În ciuda faptului că statele americane se întrec să vadă care raportează mai multe îmbolnăviri de Covid-19, președintele american Donald Trump spune că „99% din aceste cazuri sunt total inofensive”.

În discursul susținut la Casa Albă, cu ocazia Zilei de Independență a Americii, președintele Trump a spus că SUA a testat în prezent peste 40 de milioane de oameni de virus, pe care președintele îl numește „ciuma chineză”. Trump a spus că făcând atâtea teste, deomnstrează întregii lumi că 99% din îmbolnăviți nu pățesc nimic și că tratamentul american funcționează.

„Rezultatele pe care nicio altă țară nu le poate arăta, deoarece nicio țară nu are testele pe care le avem noi, nici din punctul de vedere al numerelor , nici al calității,” a spus Trump. Acesta a mai precizat că America își produce propriile halate, măști de protecție și echipament medical, spre deosebire de majoritatea țărilor, unde acestea sunt „făcute aproape exclusiv în țări străine, în special în China, de unde provine, în mod ironic, acest virus.”

Trump a mai declarat că va trage la răspundere guvernul de la Beijing după terminarea crizei și că nu putem lăsa să treacă faptul că din China provine acest virus care ne distruge în prezent planeta.

„Secretomania Chinei și înșelăciunile sale au permis ca virusul să se răspândească în întreaga lume  – 189 de țări,” a amintit Trump. Și totuși Organizația Mondială de Sănătate și alte guverne ale lumii continuă să se încreadă în guvernul chinez. Ba mai rău, chiar să îi trateze ca niște experți în acest virus. Numai președintele Americii a avut îndrăzneala necesară de a-i întoarce spatele OMS-ului și a atrage atenția asupra gestionării dezastruoase de care a dar Orrganizația dovadă încă de la începutul pandemiei.

Desigur că așa-ziși experți stângiști, cum ar fi Dr. Fauci din America, s-au grăbit să-l contrazică pe Trump, pretinzând că spusele sale sunt nefondate.

Și totuși… din cele 12.5 milioane de cazuri confirmate de coronavirus, la ora actuală, nu au murit decât 560 de mii de oameni la nivel mondial. Nu e chiar 1%, dar nici cu mult mai mult – abia 4.4% din cazurile confirmate. Comparat cu numărul de oameni care trăiesc pe lumea asta și numeroasele cazuri încă neconfirmate, 560 de mii de morți nu reprezintă decât 0.007% din populația totală a lumii. 

Și din moment ce toată lumea ne spune că există mult mai multe cazuri încă neidentificate, atunci da, foarte probabil că doar 1% sau chiar mai puțini din îmbolnăviții de Covid mor drept urmare, iar aceștia sunt de obicei bătrâni sau afectați de alte boli.
