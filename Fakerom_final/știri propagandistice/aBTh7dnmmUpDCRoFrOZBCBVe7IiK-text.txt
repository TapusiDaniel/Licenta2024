Uniunea Europeană solicită Netflix şi altor platforme de streaming să limiteze consumul fără precedent pentru a evita colapsul internetului din cauza pandemiei de coronavirus, potrivit CNN.

În contextul în care multe ţări se văd nevoite să se izoleze pentru a lupta cu răspândirea coronavirusului, când sute de milioane de persoane lucrează de acasă iar şi mai mulţi copii nu merg la şcoală, oficialii Uniunii Europene sunt îngrijoraţi cu privire la consumul uriaş de internet.

Comisarul european Thierry Breton, care este responsabil pentru pieţa internă şi servicii a UE care cuprinde 450 de milioane de oameni, a spus pe Twitter miercuri seară că a vorbit cu CEO-ul Netflix Reed Hastings. Breton le cere oamenilor şi companiilor „să folosească versiunea standard când rezoluţia înaltă (HD) nu este necesară” pentru a asigura acces la internet tuturor.

Un purtător de cuvânt de la Netflix a declarat pentru CNN Business că Hastings şi Breton vor mai vorbi şi joi.

„Comisarul Breton are dreptate să sublinieze importanţa asigurării ca internetul să continue să funcţioneze fără probleme în aceste vremuri critice”, a transmis purtătorul de cuvânt de la Netflix. „Ne concentrăm pe eficienţa reţelei de mai mulţi ani, inclusiv să furnizăm serviciul nostru de conexiune gratis companiilor de telecomunicaţii”.

Netflix a transmis că deja ajustează calitatea fluxurilor la capacitatea reţelei şi foloseşte o reţea de livrare specială care îşi păstrează catalogul mai aproape de utilizatori ca mod de a consuma mai puţină lăţime de bandă.

Şi Facebook (FB) a recunoscut miercuri că efectele pandemiei îi restrâng limitele.

Mark Zuckerberg, CEO, a declarat că serviciile Facebook se confruntă cu „majorări” în utilizarea sa din cauza coronavirusului care a i-a determinat pe oameni să stea acasă. El a descris creşterea cererii „cu mult peste” cea similară anuală, în perioada ajunului Anului Nou. Apelurile vocale şi video pe WhatsApp şi Facebook Messenger, în special, au ajuns la niveluri mai mult decât duble.

Parcă tehnologia avansase încât să suporte viteze 5G. Iar acum pică internetul că e uită niște hăbăuci la Netflix? Sau cumva vor implementa mai repejor soluția salvatoare, care să suporte cerința mare de internet, anume 5G, în timp ce nouă ni se spune să stăm în casă cât ei montează antene…
