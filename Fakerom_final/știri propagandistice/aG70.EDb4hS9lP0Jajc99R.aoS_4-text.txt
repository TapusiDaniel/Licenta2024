La Radio România, ca și la alte posturi și publicații, a început deja noua campanie plătită de propagandă a vaccinului Comirnaty produs de Pfizer și BioNTech deși nu am văzut să se fi publicat vreo Ordonanță de Urgență în acest sens. Conform AlephNews Guvernul are disponibili pentru noua campanie de propagandă de la 40 de milioane de lei până la 200 de milioane dacă va fi nevoie, adică până la peste 40 de milioane de euro.

UPDATE: Dl Dan Preda, Directorul Radio România Actualități, postul la care am auzit prima oară spotul pro-vaccinare al Guvernului, ne-a transmis că RRA nu primește bani din această campanie, fiind un post public. Facem cuvenita precizare. Pentru posturile private situația se încadrează probabil celei evidențiate de AlephNews. Problema mesajului înșelător al reclamei guvernamentale rămâne oricum, pe gratis sau pe bani, drept pentru care o vom reclama chiar noi la CNA.
Reclama de "Interes Public" concepută de Guvern și auzită de noi ar trebui să intre de urgență în atenția CNA pentru că promovează o minciună crasă, și anume că acest vaccin are "foarte puține reacții adverse". Căutând sursa reclamei am descoperit un întreg calup de acest gen de promovări false, care se încadrează lejer la FAKE NEWS, chiar pe pagina de Facebook a Guvernului României. L-am găsit chiar și pe gheorghițul din reclamă, medic primar la Matei Balș, care vorbește în reclamă ca și cum el ar fi contribuit la realizarea vaccinului: "Această experiență ne-a ajutat să obținem într-un timp record vaccinul...", spune medicul-tevemodel. Alo, CNA, Bălăceanca, Arafat, luați-l pe Napoleon de la Matei Balș că mâine-poimâine aflăm că el a eradicat și SIDA și Ebola, nu numai Covidul!

Scopul este clar: sădirea încrederii privitorului, care o ia de bună, mai ales prin repetiția la nesfârșit a minciunii. Dar aceasta se numește în termeni de specialitate publicitate înșelătoare, combaterea acesteia fiind unul dintre motivele înființării Consiliului Național al Audiovizualului (CNA). Astfel, potrivit prevederile legislației audiovizualului la care facem referire (Decizia CNA nr. 220 /2011 privind Codul de reglementare a conținutului audiovizual, cu modificările și completările ulterioare) campania înșelătoare trebuie sancționată conform următoarelor articole:

"Art. 64 - (1) În virtutea dreptului fundamental al publicului la informare, furnizorii de servicii media audiovizuale trebuie să respecte următoarele principii : (…) b) informarea cu privire la un subiect, fapt sau eveniment să fie corectă, verificată și prezentată în mod imparțial și cu bună-credință ;

Art. 83 - Furnizorii de servicii media audiovizuale au obligația de a asigura respectarea normelor ortografice, ortoepice și morfologice ale limbii române, stabilite de Academia Română. - [și înțelegerii corecte a sensului cuvintelor, desigur - n.n.]

Art. 93 (1) Comunicările comerciale audiovizuale trebuie să respecte, indiferent de formă și de durată, principiile de protecție a minorului, de informare corectă a publicului, de respectare a demnității umane, de asigurare a unei concurențe loiale și să nu utilizeze practici comerciale incorecte, înșelătoare sau agresive, așa cum ele sunt definite de Legea nr. 363/2007 privind combaterea practicilor incorecte ale comercianților în relația cu consumatorii și armonizarea reglementărilor cu legislația europeană privind protecția consumatorilor, cu modificările și completările ulterioare.

Art. 101 Este interzisă orice formă de promovare a unor produse sau a unor servicii care sugerează publicului ori îl instigă să renunțe la alte produse sau servicii similare ori asemănătoare identificabile."

Aici se pot face sesizările de rigoare către CNA.
Nu-i mai dăm numele tele-vedetei vaccinale de la Balș ca să n-o facem de râs. Bănuiesc că o să vă inunde oricum ecranele TV deși noi vă sfătuim din toată inima nu să închideți televizoarele ci să le aruncați direct la coș, după ce le spargeți, ca să nu se mai otrăvească cumva și alții cu minciunile transmise prin intermediul lor. Între care și cele despre care vorbim aici.

Haideți să o luăm de la limba română. DEX - PUȚIN/Ă/E: Care este în cantitate mică, un pic; care nu este de ajuns; insuficient. Cu exemplul oferit de DEX (valabil în cazul nostru): Puțină minte.

Dacă la PUȚINE mai adăugăm și FOARTE ce mai rezultă? Foarte puține? 1,2, câte?

Domnule doctor Napoleon Bonaparte, haideți să citim chiar pe prospectul vaccinului ce înseamnă acele "FOARTE PUȚINE REACȚII ADVERSE":

1. Peste 80% dintre cei injectați - durere la nivelul locului de administrare a injecției (>80%),

2. Peste 60% - fatigabilitate (>60%)

3. Peste 50% - cefalee (>50%)

4. Peste 30% - mialgie (durere musculară)  (>30%)

5. Peste 30% - frisoane  (>30%)


6. Peste 20% - artralgie (durere localizată în articulații) (>20%)

7. Peste 10% - febră (>10%)

8. Peste 10% - tumefiere la nivelul locului de administrare a injecției (>10%)

9.  Tulburări hematologice și limfatice - Limfadenopatie

10. Tulburări ale sistemului imunitar - Anafilaxie; hipersensibilitate

11. Tulburări psihice - Insomnie

12. Paralizie facială periferică acută

13. Tulburări gastro-intestinale - Greață

Aceste FOARTE PUȚINE EFECTE ADVERSE sunt publicate de companiile producătoare în prospectul vaccinului. Altele mai pot apărea, cum ar fi cazuri deja raportate, inclusiv în timpul testelor, de fracturi ale mandibulei (situație trecută în Raportul oficial către UE - pagina 108) (14) și spargeri de dinți din cauza frisoanelor puternice generate de administrarea vaccinului Covid cât și reacții alergice mai grave sau mai puțin grave (15) la persoanele sensibile. Nu mai adăugăm moartea, pentru că companiile producătoare au susținut că cei 6 (șase) morți vaccinați în timpul testelor au murit din alte... comorbidități....

Recapitulăm pentru Bonaparte de la Balș: 15 (CINCISPREZECE) FOARTE PUȚINE EFECTE ADVERSE! Declarate.

Avem practică înșelătoare de promovare a unui produs cu potențial de risc asupra unor categorii de oameni? Avem.
Considerăm că Grupul de Comunicare Strategică și CNA-ul trebuie să intervină de urgent pentru amendarea drastică și chiar închiderea imediată a posturilor și site-urilor care propagă această minciună guvernamentală cu FOARTE PUȚINE EFECTE ADVERSE ale vaccinului de Covid (desigur, glumim; trebuie doar amendat Guvernul și retrasă publicitatea înșelătoare făcută - culmea! - tot pe banii noștri). Prezentăm spre edificare calupul care conține propaganda mincinoasă de FAKE NEWS în baza acestui text, nu înainte de vă informa și care este părerea unui medic real, nu a unuia plătit să mintă, privind vaccinul Covidului.

„Nu am văzut niciodată o frecvență atât de mare a efectelor secundare pentru un vaccin”, spune șeful secției de boli infecțioase de la Pitié-Salpêtrière (foto)

Pentru cei care nu știu Pitié-Salpêtrière din Paris este cel mai mare spital din Franța și unul dintre cele mai mari din Europa, afiliat Universității Sorbona, una dintre cele mai cunoscute universități din lume.
Profesorul francez Eric Caumes a provocat un cutremur în lumea medicală afirmând, pe 9 decembrie a.c., că nu a văzut niciodată așa de multe efecte adverse la un vaccin, ca la cel produs de Pfizer, scrie LifeSiteNews, citat de ActiveNews pe 12 decembrie 2020.

Caumes, șeful departamentului de boli infecțioase de la spitalul Pitié-Salpêtrière din Paris - deci nu vreun Cercel, Rafila sau Arafat -, nu este unul dintre medicii etichetați „contra curentului”,  pronunțându-se pentru toare restricțiile și pentru al doilea lockdown. El a spus că există riscul unui „al treilea val” de infecții dacă oamenii nu respectă regulile și nu se distanțează, mai ales de  Crăciun.

El a mai declarat că se va vaccina anti-Covid-19 atâta timp cât nu este un vaccin „ARN” - ca cel distribuit acum și în România.

Dar Caumes și-a exprimat îngrijorarea cu privire la aceste vaccinuri. Într-un interviu acordat prestigioasei publicații Le Parisien pe 9 decembrie a.c., el s-a plâns de lipsa datelor științifice disponibile din rezultatele și efectele secundare ale acestora, spunând că nu va avea niciodată încredere orbește în industria vaccinurilor doar din comunicatele de presă pe care le dau companiile.

„Citind cele 53 de pagini, ceva m-a frapat. Nu am văzut niciodată o frecvență atât de mare de efecte secundare pentru un vaccin! În afară de reacțiile minime datorate injecției, cum ar fi roșeața locală și durerea, alte efecte nedorite sunt identificate la rate relativ ridicate, în special la tineri, după a doua doză. Luați exemplul febrei, poate apărea temporar după o injecție, este clasic. Dar acolo, 15,8% dintre cei cu vârsta cuprinsă între 18 și 55 de ani au avut 38°C sau mai mult în termen de șapte zile de la a doua injecție. Și 45% au fost nevoiți să ia medicamente pentru febră sau durere. Vorbim și despre 55% dureri de cap, 62% oboseală. Nu se poate, asta este prea mult, poate fi o problemă”.

În interviul pentrru Le Parisien, Caumes a fost întrebat ce părere are despre situația din Anglia, unde la două zile de la prima campanie de vaccinare, autoritățile au emis o recomandare de urgență prin care solicitau persoanelor cu alergii severe să nu ia vaccinul, după ce doi pacienți au suferit efecte adverse severe. „Sunt surprins pentru că aceste reacții adverse nu sunt enumerate în documentul agenției americane pentru medicamente, care este singura mea sursă", a spus el. „Asta confirmă că nu ar trebui să ne grăbim".

Declarația lui Caumes este semnificativă deoarece acesta, ca medic și profesor universitar, nu poate fi suspectat că nu sprijină gestionarea de către guvernul francez  a pandemiei. El susține doar că vaccinul Pfizer ARN nu este sigur.

„Principala mea grijă acum e că lucrurile ar putea merge prost cu aceste vaccinuri.  Vom fi apoi criticați că am sărit etapele, ni se va spune: ați fost naivi și ați plătit scump pentru aceste doze, fără a ști dacă sunt sigure. Dacă ne vom înșela, întreaga istorie a vaccinologiei va fi discreditată. Astăzi, avem impresia că trebuie să alegem de partea cui să fim. Dar nu este totul negru sau alb, poate fi gri”, a conchis medicul francez.

Să le spună asta cineva și propagandiștilor (poate nu chiar așa de) ieftini de la Guvern!

Dacă vreți să vedeți cu cât a fost până acum plătită (mituită) presa ca să cânte în struna acestei propagande minciunoase (de la măști nerecomandate chiar de către OMS acum la vaccinuri cu "foarte puține reacții adverse") intrați la AlephNews.