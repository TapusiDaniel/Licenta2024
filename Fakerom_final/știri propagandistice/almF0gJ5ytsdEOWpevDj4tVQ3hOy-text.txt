Dr. Emilian Imbri a explicat că imunitatea, fie ea obținută natural sau dobândită prin vaccin, începe să scadă după o anumită perioadă, „perioadă pe care, din păcate, specialiștii încă nu o cunosc”. Potrivit medicului, momentan se merge pe ideea că rămâne la un nivel rezonabil aproximativ un an de zile.

„Mai luați în calcul și faptul că o să apară SARS-CoV-4””, a spus medicul la „Dosar de politician” cu Silviu Mănăstire, marți seară, pe B1 TV, invocând și discuțiile din SUA, unde administrația Biden și autoritățile americane investighează o teorie vehiculată și în mandatul lui Donald Trump, și anume că virusul SARS-CoV-2 ar fi apărut dintr-un laborator de la Wuhan – totul, în contextul în care echipa OMS care s-a deplasat în orașul chinez, deși nu o excludea complet, susținea că teoria este „extrem de improbabilă”.
Când apare imunitatea

„La 10 zile, 14 zile după a doua doză, se poate considera că ai o imunitate rezonabilă și poți sta liniștit. Johnson & Johnson nu are decât o doză, dar la o săptămână, două săptămâni după ce faci vaccinul poți să spui că organismul începe să se apere. Imunitatea – și imunitatea naturală și cea câștigată prin vaccin, dobândită cu vaccin, au o perioadă după care se pare că încep să scadă forțele de apărare ale organismului, perioadă pe care, din păcate, specialiștii încă nu o cunosc, dar se merge pe ideea că aproximativ un an de zile, (...) la fel ca și la vaccinurile gripale obișnuite”, a explicat medicul.
"Nu poţi face un vaccin pe modificări care nu se cunosc"

„Pfizer a anunțat că, în eventualitatea în care se va dovedi că este nevoie, pregătește practic a treia doză, sau un vaccin care să se facă fie că îl faci ca și cum îl faci pentru prima oară și devine un vaccin gripal, care se face anual, fie că îl faci strict țintit pe SARS-CoV-2 cu modificările. Atenție! Modificările care n-au apărut nu se cunosc și, ca atare, nu poți să fabrici nimic împotriva unor chestii care nu știi când vin. Mai luați în calcul și faptul că o să apară SARS-CoV-4. Nu știu dacă există așa ceva, eu zic așa ca și o previziune – (...) că dacă ei au făcut minuni în laboratoare și a ieșit acesta, mai poate să iasă unul, fie că este cu voie, fie că este fără voie, acum știți ce se discută, și atunci ce ne facem? Ce vaccin mai așteptăm? Că acesta s-ar putea să nu fie eficient și s-o luăm de la capăt”, a adăugat medicul.