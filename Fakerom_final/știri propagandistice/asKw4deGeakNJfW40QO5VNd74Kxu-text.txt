n contextul în care ultimele zile au abundat declarațiile alarmiste ale „responsabililor” luptei cu pandemia despre o eventuală înăsprire a restricțiilor, ducând inclusiv la carantinarea capitalei sau la închideri pe perioada sfârșitului de săptămână, deputatul PSD Alexandru Rafila, reprezentant al României la OMS, a adăugat cireașa de pe tort, spunând că nu putem să ne eliberăm de pandemie decât atunci când vom ajunge la 100.000 de vaccinări pe zi. El vede vaccinurile experimentale ca pe singura portiță de scăpare din actuala situație, nespunând nimic despre eventuale tratamente pentru maladia anului 2020, la un an de la mondializarea acesteia (vaccinurile nu sunt tratamente - n.red.).

„La nivel global cu siguranta si anul viitor va fi an pandemic pentru ca multe tari nu au acces la vaccin.

Nu exista vaccin perfect sa ofere 100% protectie dar daca vom avea mult mai putin cazuri si mai putine cazuri grave putem considera ca pandemia s-a sfarsit si trecem de la raspandire comunitara la raspandire sporadica si atunci lucrurile reintra in normal.

Trebuie sa atingem 100.000 de vaccinuri zilnic ca sa putem sa ajungem la speranta de inchidere a epidemiei.

Din aprilie-mai problemele se vor muta de la aprovizionare la comunicare, vor veni milioane de teste in Romania si la asta trebuie sa lucram, sa fie centrele de vaccine pline de oamnei, sa-i convingem de beneficii

Dupa incheierea pandemiei masca nu va mai fi obligatorie, nici la gripa sezoniera nu se cere mască. Nu sunt de acord cu abordarea că masca este botniță

Estimarea mea este ca 4 milioane de romani au trecut prin boala, 20% din populatie”, a declarat Alexandru Rafila, potrivit Știri pe Surse. 

Afirmația sa că am putea grăbi stârpirea pandemiei dacă am atinge 100.000 de vaccinări pe zi, adică dublu față de maximum-ul înregistrat de România până acum, este contrazisă de experiența Israelului. Cel mai mare vaccinator de pe planetă a atins și depășit în zilele de vârf 200.000 de vaccinări, însă epidemia nu a fost eradicată ba, dimpotrivă, s-a agravat. Există suficiente mărturii care arată că cei vaccinați pot în continuare să transmită virusul, ba chiar să dezvolte boala pe pielea lor. În aceste condiții, ne împinde d-l Rafila în mod deliberat spre un dezastru deja verificat în alte state mai „avansate”?

După cum arată graficele despre vaccinarea Covid puse la dispoziți de site-ul Our World in Data, din ianuarie și până pe 21 martie România a avut vaccinări care variază între 10.000 și 60.000 de doze pe zi.

Potrivit aceleiași surse, Israel a avut în aceeași perioadă vaccinări ce variază între 75.000 și 250.000 de doze pe zi, situându-se constant peste 100.000 de injecții pe zi, cât susținea d-l Rafila că ar fi suficient pentru a spera la o închidere a pandemiei.

Cu toate că „randamentul” numeric al vaccinării în Israel e de cel puțin 4 ori mai ridicat decât în România, randamentul practic - scăderea molipsirii cu noul coronavirus - e departe de a fi atins în acea țară, care se confruntă cu creșterea numărului de noi infectări. Deci, experiența Israelului îl contrazice pe d-l Alexandru Rafila, care încerca să ne convingă că vaccinarea ar fi cheia de ieșire din pandemie. Atunci, cine minte: realitatea din teren sau d-l Rafila din platourile televiziunilor?
 