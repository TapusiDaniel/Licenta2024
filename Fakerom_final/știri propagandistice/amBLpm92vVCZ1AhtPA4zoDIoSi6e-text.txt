În spatele dezastrului provocat de pandemia provocată de noul coronavirus se ascunde o agendă globalistă pe care puțini din mass-media au îndrăznit să o menționeze până acum, au declarat colaboratorul Sky News Australia și fostul senator australian Cory Bernardi, într-o dezbatere care a avut loc zilele trecute.
Fostul senator Bernardi consideră că isteria provocată de COVID-19 este folosită pe post de cal troian pentru a ascunde o agendă globalistă creată la Forumul Economic Mondial din Davos. Acest plan ascuns se numește „Marea Resetare” și este conceput de elitele miliardare cu scopul de a produce schimbări economice și sociale.

„Există ceva neobișnuit în panica continuă pe care o produce pandemia. Acum, experții medicali sunt de părere că o nouă perioadă de carantinare nu ar mai funcționa. Nimic din toate acestea nu are niciun sens până când nu vă deschideți mintea pentru a lua în considerare faptul că există o agendă ascunsă”, a declarat Cory Bernardi.

Tehnocratul Klaus Schwab, fondator și președinte al Forumului Economic Mondial, a declarat, la Forum: „Răspândirea alarmantă a coronavirusului ne-a arătat că sistemele noastre vechi nu mai sunt potrivite pentru secolul XXI, a arătat o lipsă fundamentală de coeziune socială, corectitudine, incluziune și egalitate. Acum este un moment propice, atât pentru a lupta cu virusul, cât și pentru a modela sistemul, pregătindu-l astfel pentru era post-coroanavirus”.

Bernardi este de părere că măsurile de distanțare socială și perioadele de carantinare, strategii adoptate de Guvernele din toată lumea pentru a lupta cu pandemia, au scăzut consumul de combustibil, au redus considerabil călătoriile internaționale și au dus la falimentul a zeci de companii aeriene și firme de turism. Ba mai mult, guvernele folosesc „pandemia” pentru a reduce permanent libertățile civile și libertatea de mișcare și de întrunire.
„De ce credeți că Verzii australieni au fost atât de liniștiți în ultimele luni … pentru că agenda lor politică prinde viață”, mai spune Bernardi.
„După decenii în care au fabricat sute de minciuni cu privire la schimbările climatice și elitele s-au folosit de propagandă pentru a forța mână Guvernelor, acum socialiștii folosesc isteria indusă de mass-media drept ultima lor armă de distrugere economică”, mai afirmă Bernardi, transmite Zerohedge.