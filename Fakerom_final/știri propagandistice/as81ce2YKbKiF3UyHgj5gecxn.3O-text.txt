Cercetători de la Universitatea din Miami le-au recomandat bărbaților să facă o evaluare a fertilității înainte de a primi vaccinul covid și să ia în considerare congelarea spermei înainte de vaccinare, pentru a-şi proteja fertilitatea.

Universitatea din Miami investighează posibilele efecte ale vaccinului coronavirus asupra fertilității masculine.

O echipă de cercetătorii de la U Health, coordonaţi de dr. Ranjith Ramasamy, urolog specialist în reproducere, derulase anterior un studiu care a constatat că virusul era prezent în testicule până la șase luni după infectare. Această observație a determinat echipa să se întrebe despre efectele virusului asupra spermei și reproducerii.

Acum cercetătorii studiază impactul potențial al vaccinului.

Dr. Ranjith Ramasamy a precizat că participanții la studiu este necesar să facă o evaluare a fertilității înainte de a primi vaccinul. Pentru a-şi proteja fertilitatea, unii bărbați ar putea să ia în considerare congelarea spermei înainte de vaccinare.

„Evaluăm parametrii și calitatea spermei înainte de vaccin și după vaccin. Din biologia vaccinului covid, credem că acesta nu ar trebui să afecteze fertilitatea, dar facem acest studiu pentru a ne asigura că bărbatul care vrea să aibă copii în viitor poate să primească vaccinul,” a spus Ramasamy.