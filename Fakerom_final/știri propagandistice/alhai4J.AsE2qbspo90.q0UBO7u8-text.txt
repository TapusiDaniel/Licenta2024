Statele americane se pregătesc pentru vaccinarea în masă a populației. Vaccinarea obligatorie va începe la 1 noiembrie, anunță Centrul pentru Prevenirea Bolilor din SUA (CDC), un DSP american cu puteri depline.

„Surpriza” pregătită populației stârnește mari îngrijorări în rândul experților în sănătate, mai cu seamă că vaccinarea vine chiar înainte de alegerile prezidențiale, ceea ce o transformă într-o armă de campanie, transmite Centre Daily Times.

Într-o scrisoare adresată guvernanților din 27 august, Robert Redfield, directorul Centrelor pentru Controlul și Prevenirea Bolilor din SUA, a declarat că „în viitorul apropiat” vor primi cereri de autorizație de la McKesson Corp., pentru a distribui vaccinul către departamentele de sănătate și spitale de stat și locale. „CDC solicită urgent sprijinul dvs. pentru aceste facilități de distribuție și, dacă este necesar, vă solicită să luați în considerare renunțarea la cerințele care ar împiedica aceste instalații să devină pe deplin operaționale până la 1 noiembrie 2020”, a precizat Redfield.

De asemenea, CDC a trimis trei documente de planificare către unele direcții de sănătate, care au inclus o dată limită pentru momentul în care vaccinul universal va fi disponibil. Conform unui document, se vorbește despre sfârșitul lunii octombrie, de aceea a și fost aleasă data de 1 noiembrie pentru demararea programului național de vaccinare obligatorie.