Dr. Bossche a lucrat mulți ani în cadrul unora dintre cele mai mari companii medicale din lume: în cadrul companiei GlaxoSmithKline, la Novartis Vaccines & Diagnostics, a fost coordonator al Programului GAVI (Alianța Globală pentru Vaccinuri și Imunizare), de vaccinare împotriva Ebola, a fost angajat al fundației Bill & Melinda Gates, în cadrul unui departament care se ocupa cu descoperirea vaccinurilor și la Centrul German pentru Cercetarea Infecțiilor (DZIF).

El avertizează că vaccinarea în masă ar putea fi „un pas mic împotriva virusului și o catastrofă pentru omenire”. Motivele sunt destul de controversate.

Dr. Geert Vanden Bossche crede că actualul tip de vaccinuri este total inadecvat și chiar foarte periculos atunci când este folosit în campanii de vaccinare în masă în timpul unei pandemii virale: „Campaniile de vaccinare în masă pot reduce substanțial ratele de infectare și, prin urmare, apariția unor noi variante ale virusului. Deci intensificarea campaniilor de vaccinare ar trebui să poată preveni circulația noilor variante ale virusului”. Acest postulat simplist este fundamental greșit, explică virologul Geert Vanden Bossche, care atrage atenția asupra faptului că actualele și următoarele campanii de vaccinare în masă vor conduce la o circulație amplificată a variantelor virale mai infecțioase.

Dr. Geert Vanden Bossche, virolog independent și expert în vaccinuri, a avut începând din luna martie mai multe intervenții publice, în care avertizează asupra riscurilor folosirii vaccinării în timpul pandemiei de Covid-19 și a adresat o scrisoare deschisă către Organizația Mondială a Sănătății, chemând la dialog și imediată intervenție toate autoritățile, oamenii de știință și experții din întreaga lume, aceasta fiind unica și cea mai importantă urgență de sănătate publică.

„Deci, înainte de a recomanda administrarea oricărui tip de vaccin Covid-19 tuturor, trebuie mai întâi să ne asigurăm că vaccinul va reduce rata morbidității și mortalității sub ratele pe care le-am putea aștepta dacă am lăsa pandemia să își desfășoare cursul natural”, spune Bossche.

