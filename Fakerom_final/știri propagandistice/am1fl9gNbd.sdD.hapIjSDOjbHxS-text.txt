Deși medicii din România acuză zi de zi că nu există destule locuri la ATI pentru bolnavii de coronavirus, intubarea pacienților nu le salvează viața. O arată datele de la Spitalul Marius Nasta din Capitală. Aici, din 44 de pacienți internați pe ATI și intubați, doar doi au scăpat cu viață, restu au murit.

"Pe 3 noiembrie, Ministerul Sănătății a cerut unităților medicale o statistică a deceselor, inclusiv a celor în care oamenii au fost intubați. Puține clinici au centralizat deja, dar managerii care au făcut-o și datele preliminare de la celelalte spitale, ambele culese de Libertatea, arată o realitate dramatică: în majoritatea spitalelor din România, șansele de supraviețuire la pacienții intubați invaziv sunt foarte mici.

Statistica din Europa și SUA arată în schimb o creștere, față de începutul pandemiei, a supraviețurii celor intubați, dintre care între 50% și 70% se vindecă, mult mai mulți ca la noi", scrie Libertatea.ro.

