Noi modificări la buletinele electronice. Cetăţenii îngroziţi că noile acte de identitate cu cip vor conţine numărul 666 pot opta pentru varianta fără cip, dar trebuie să-şi pună “Satana” ca nume mic, sau măcar ca nume mijlociu, gen Marian “Satana” Coltea, ca să se vadă clar că acei oameni se tem de Satana şi nu vor să aibă nimic de-a face cu Împieliţatul, credinţa lor fiind de neclintit.     Noile buletine vor avea mai multe avantaje. La Otopeni vor fi deschise ghişee separate pentru aceşti oameni speciali, credincioşi, numite Ghişeul Satane şi vor avea şi prioritate la îmbarcare, doar doar se cară dracului odată din ţara asta cu tot cu ideile lor medievale. La ghişeele pentru cei cu buletine cu cip vor fi poliţişti de frontieră costumaţi în diavoli şi poarta va avea flăcări ca iadul, ca să le confirme celor credincioşi că cei care au vrut buletin electronic sunt pierduţi şi n-aş şanse să ajungă în rai.