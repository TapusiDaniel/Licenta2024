După taxa pe poluare, Capitala începe să ia măsuri şi în alte probleme, mult mai importante, precum chestiunea câinilor al căror căcat nu este strâns de stăpânii nesimţiţi. Noua taxă, numită Câinetă, va fi în funcţie de greutatea animalului, care e proporţională şi cu cantitatea de căcat produsă, dar şi cu nesimţirea proprietarului, în foarte multe cazuri.    Noua taxă poate fi achitată la orice cabinet veterinar, atunci când maimuţoiul sau vaca certată cu bunele maniere vine cu animalul la deparazitare sau la vaccin. Atenţie! Câineta nu exclude răspunderea contravenţională, aşa că stăpânii prinşi că nu strâng căcatul vor fi puşi să strângă tot căcatul din parcul sau de pe strada unde au fost prinşi în flagrant. Pentru a fi siguri că sunt amendaţi nesimţiţii, pe lângă microcip căţelul va avea şi o probă ADN de căcuţ, ca să ştim exact cine e proprietarul jigodie, urmând să i se trimită amenda acasă. Atenţie, dacă potaia latră când vine poştaşul cu amenda, se plăteşte o taxă adiţională, de agresivitate, de 50% din valoarea amenzii, lucru considerat firesc de stăpânii decenţi care strâng după patruped.