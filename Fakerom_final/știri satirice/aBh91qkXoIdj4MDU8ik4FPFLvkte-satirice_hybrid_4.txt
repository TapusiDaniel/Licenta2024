Viața românului care crește câini șoșocari a devenit insuportabilă. Bietul om spune că șoșocarii latră tot timpul și refuză botnița în mod agresiv, mușcându-l de mână când încearcă să le-o așeze pe bot. Șoșocarii latră la cuplurile de același sex și la romi, sunt grași, leneși și deși au primit periuță și pastă, stăpânul spune că nu se spală niciodată pe dinți.    Românul are 8 șoșocari tricolori, supranumiți cei mai patrioți câini din lume. Câinii îi rod încontinuu pantofii, pernele și mobila, după care dau vina pe securiști, pe conspirații, pe Bill Gates sau pe unguri. Deși toți câinii sunt microcipați, ei spun că refuză vaccinul antirabic ca să nu li se bage cipuri și ca să nu fie manipulați, deși de multe ori merg în lesă fără să comenteze atunci când merg în parc. În ciuda multiplelor tentative, șoșocarii n-au putut fi educați și fac caca peste tot, fără jenă. Noaptea stau pe canapea și se uită la televizor până târziu, după care comentează că Uniunea Europeană le trimite bobițe de calitate inferioară și că ei n-au voie să circule cu avionul decât la cală, pentru că sunt căței de mâna a doua în Europa.