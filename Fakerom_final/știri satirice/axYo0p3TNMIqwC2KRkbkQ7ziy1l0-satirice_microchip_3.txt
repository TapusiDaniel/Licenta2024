Periculosul interlop Bebe Cămătaru s-a dat iar în stambă în timpul unei descinderi a Poliției. Oamenii legii au încercat să-i schimbe scutecul dar acesta a protestat violent dând cu pumnii și picioarele în polițistul care l-a atins.    Interlopul Bebe a fost liniștit abia după ce i s-a pus o suzetă în gură iar un mascat mai puternic l-a luat pe umăr și l-a bătut ușor pe spate să râgâie. Acestuia i s-au citit apoi poveștile cu zâne și a fost pus într-un țarc special amenajat cu gard înalt pe care nu-l poate sări. Periculosul interlop nu a dat alte declarații în afară de „mama” și „caca” și a solicitat prezența unei bone în apropierea locului de detenție. Activitățile sale extrem de violente nu s-au oprit aici, acesta reușind să rupă capul unui ursuleț de pluș și să distrugă un ceas cu cheiță care trebuia rotit pentru a scoate sunete haioase cum ar fi „Muu”, „ham ham”, „miau miau” precum și „cip cirip”.