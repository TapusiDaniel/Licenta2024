Ca de obicei, e vina reptilienilor! Un bărbat care a declanşat alarma unui supermarket susţine că nu ar fi furat nimic, ci o rasă de extratereştri masoni reptilieni care ne controlează destinele i-ar fi implantat un cip care interferează cu detectoarele de la ieşire.      „Bărbatul avea asupra sa câteva tuburi de deodorant, nişte haine cu etichetă şi o roată de caşcaval, dar susţine că le adusese de acasă”, spune nea Aurel, paznicul magazinului. „Mi se pare mult mai plauzibilă povestea cu dacii telepaţi de pe planeta Nibiru, sau cine zicea că i-a pus cipul ăla.” „Îl înţeleg, boss. Şi io am un cip care îmi dă alcoolemie de câte ori mă opresc gaborii. Tot de la repitulienii ăia nenorociţi”, confirmă un şofer răsturnat în parcarea aceluiaşi supermarket.