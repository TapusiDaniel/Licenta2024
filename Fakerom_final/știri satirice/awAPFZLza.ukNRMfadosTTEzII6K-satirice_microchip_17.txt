Vom avea, în sfârşit, buletine noi, prevăzute cu cip biometric! Cipu’ la noua carte de identitate a fost dezvăluit astăzi, într-o conferinţă de presă de către ministrul de Interne, Marcel Vela.    După o scurtă alocuţiune, acesta a băgat mâna în buzunarul de la pantaloni, de unde a scos cipu’ la noua carte de identitate. „Ăsta e cipu’ la a mea, iar cipu’ la a ta va fi foarte similar. E foarte mic, dar până la urmă nu contează dimensiunea, ci cât de avansată e tehnica”, i-a explicat ministrul de Interne unui jurnalist curios. „Important e să nu duci cipu’ la gură”, a adăugat Vela. Asta deoarece cipu’ la cărţile de identitate noi e realizat din materiale sensibile, care riscă să se înmoaie şi atunci te trezeşti că nu-ţi merge cipu’ la vamă.” „Luaţi cipu’ la voi şi jucaţi-vă cu el, dacă vreţi”, a încheiat ministrul, împărţind mostre gratuite publicului.