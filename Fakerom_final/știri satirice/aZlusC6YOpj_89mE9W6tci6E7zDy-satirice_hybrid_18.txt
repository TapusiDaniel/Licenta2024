Controversa din jurul noului coronavirus rupe în două lumea medicală! Doi dintre cei mai reputaţi specialişti în medicină din România, dr. Ion Cristoiu, virusolog, şi dr. Olivia Steer, epidemiolog, s-au certat aseară iremediabil, fiecare dintre ei susţinând o altă teorie 100% ştiinţifică privind ameninţarea COVID.    „În emisiunea dr. Ciutacu de aseară, dr. Cristoiu a susţinut că virusul e făcut în laborator de dr. Bill Gates ca să ne implanteze cipuri, dar adevărul ştiinţific e cu totul altul. Virusul nu există, e doar o panică indusă de industria vaccinurilor şi a cărnii ca să ne împiedice să ne deschidem chakrele”, a susţinut dr. Olivia Steer, în aplauzele mai multor experţi de renume, printre care dr. Dana Budeanu şi biochimistul molecular Viorel Cataramă. „Atât dr. Cristoiu, cât şi dr. Olivia au partea lor de dreptate şi îmi pare rău că au ajuns să se refute unul pe celălalt în halul ăsta. Să nu uităm că în ’94 au luat împreună premiul Nobel pentru medicină serioasă şi ştiinţifică, pe vremea când eu abia îmi dădeam rezidenţiatul în neurochirurgie”, a precizat dr. Dan Negru, membru al Academiei Române.