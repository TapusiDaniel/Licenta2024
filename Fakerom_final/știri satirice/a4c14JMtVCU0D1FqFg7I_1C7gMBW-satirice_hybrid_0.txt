Tocmai când campania de vaccinare părea că se apropie de un final trist, un nou zvon a făcut ca centrele de vaccinare să fie luate cu asalt. Conform acestuia, nu doar că vaccinul conține un cip ba acesta te și ajută să câștigi la păcănele.    „Știu de un băiat, din Sadova, de-aici, s-a vaccinat și dup-aia numai linie i-a picat, și cireșe și lămâi și tot. Chiar și pe mașinile care nu se încărcaseră îi dădea bani”, a povestit un tânăr care bătea cu piciorul în ușa cabinetului medical cerând să fie vaccinat mai repede. Și nu doar oamenii care joacă la păcănele s-au înghesuit ci și alți superstițioși de acelați tip. Numeroși webdesigneri care au aflat că vaccinul te ajută la SEO, specialiști în social-media care speră să aibă mai mult reach precum și speakeri motivaționali care sunt convinși că cipul din vaccin le va aduce mai mulți oameni la cursul de life-coach.