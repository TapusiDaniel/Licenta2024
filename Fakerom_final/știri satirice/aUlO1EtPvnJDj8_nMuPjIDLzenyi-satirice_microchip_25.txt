Bărbaţii din toată lumea au acum o speranţă! Cercetătorii japonezi de la Institutul Bancar “Sashimi Tempura” au dezvăluit recent un card de salariu destinat publicului masculin, care se dezactivează prin demagnetizare atunci când simte că a fost introdus în poşeta unei soţii.    “Lângă cip, cardul are un senzor care detectează textura poşetei feminine şi iniţiază un mecanism de autodistrugere. Poate identifica şase tipuri de piele sau vinilin, peste 700 de nuanţe de roz, paiete, fundiţe, ştrasuri şi alte mărci de identificare ale poşetei”, asigură omul de ştiinţă Hitachi Aikido. Prototipul japonezilor e considerat deosebit de misogin şi nu va ajunge, probabil, niciodată în portofelele româneşti. Există însă alte soluţii pentru menţinerea sub control a bugetului, unele atât de eficiente încât specialiştii folosesc un limbaj codificat când vorbesc despre ele, ca să păstreze secretul. “Cardul de salariu de la Garanti Bank, de exemplu, poate ajuta orice veveriţoi să-şi înmulţească ghindele ca prin farmec”, a şoptit cercetătorul japonez.