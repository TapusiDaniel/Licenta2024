Un cetățean se plânge că persoanei responsabile cu termoscanarea și microciparea i-a tremurat mâna și i-a implantat două cipuri înainte să intre în secția de vot. Și deși alegătorul ar fi vrut să rămână cu un singur cip, acest lucru a fost imposibil – cipurile sunt proiectate astfel încât să nu poată fi scoase sub nicio formă.    Și nu e singurul incident de acest tip. Într-o secție de vot din Gorj s-au terminat încă de la ora 12:00 cipurile, motiv pentru care secția a fost închisă temporar. ”Acestea sunt instrucțiunile de la centru, dacă nu mai putem microcipa alegătorii, oprim totul până la remedierea problemei”, a explicat președintele secției de votare. Bill Gates a dat însă asigurări că el a trimis destule cipuri și că aceste probleme nu au legătură cu el. ”Eu m-am pregătit și pentru o prezență de 100%, am trimis în România destule cipuri ca să ajungă pentru toți alegătorii. Probabil s-a furat din ele, altfel nu-mi explic cum la o secție s-au putut termina atât de repede”, a spus miliardarul american.