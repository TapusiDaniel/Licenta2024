Într-un interviu în exclusivitate pentru TNR, Adrian Sobaru a făcut câteva declarații derutante la prima vedere. Deși toată lumea credea că gestul său sinucigaș a fost determinat de sărăcie, el a reușit să ne convingă că nu știe de ce s-a aruncat.    Electricianul TVR a explicat că s-a aruncat de la balconul Parlamentului pentru că se simțea persecutat de societate dar și de un anumit tip, unul Marcu Anton, sunetist la TVR2: „Am sărit în cap ca să demonstrez tuturor că libertatea nu ți-o poate lua nimeni, dacă știi cu adevărat ce vrei și nu ți-e frică de operație.” Mai departe, Adrian Sobaru a insistat că banii nu au nicio legătură cu gestul său, ci dimpotrivă: „Bani am destui, slavă Domnului, dar nu-mi place că ne transformăm cu toții în roboți. În plus, suntem tratați ca niște numere și nici nu există suficiente băncuțe în parcul Carol”, a adăugat electricianul TVR. În final, Adrian Sobaru a adus sincere mulțumiri, atât familiei, care l-a încurajat să se arunce de la balcon, cât și doctorilor, care i-au refăcut fața și i-au scos din cap microcipul de origine klingoniană.