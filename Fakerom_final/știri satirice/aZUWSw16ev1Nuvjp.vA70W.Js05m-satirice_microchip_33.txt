Decizie istorică luată în România în privinţa câinilor maidanezi. Chiar la această oră, sute de echipaje de medici se îndreaptă spre sediile asociaţiei “Cuțu-cuțu”, Fundaţiei “Lessie”, Fundaţiei Doggie-dog, Comitetului Naţional pentru Protecţia Animalelor, Asociaţiei “Nu mai eşti singur”, Asociaţiei “Caleidoscop”, Asociaţiei pentru protecţia animalelor “Tomiță” precum şi a multor altora pentru a-i captura pe iubitorii de maidanezi la locul faptei.    Medicii sunt dotaţi cu tranchilizante, scuturi de protecţie anti-revoltă, bastoane electrice şi apaparatură medicală pentru că există informaţii destul de precise că iubitorii de maidanezi ar fi extrem de agresivi. Campania va dura câte zile, pentru că mulţi maidanezofili nu stau la sediu ci acasă, cu părinţii, şi sunt mai greu de identificat.  „Prima măsură va fi sterilizarea acestora, pe de o parte pentru că sunt extrem de agresivi iar pe de altă parte pentru a preveni înmulţirea lor. Îi vom microcipa, să ştim pe unde umblă şi le vom aplica un cercel galben în ureche, pentru identificare. Rămâne să stabilim exact ce facem cu ei, îi ducem în azile speciale, asta dacă există bani, sau le dăm drumul înapoi pe stradă, să apere câinii. Legea nu ne permite să-i euthanasiem şi nici să le dăm câteva şuturi în cur dacă sunt tâmpiţi”, a declarat Decebal Popescu, medic psihiatru.