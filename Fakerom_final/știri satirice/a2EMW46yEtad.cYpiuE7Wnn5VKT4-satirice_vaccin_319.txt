CTP: "Monica Pop vorbește exact ca o precupeață la tarabă. A făcut cercetări dânsa, colegii ei sunt niște imbecili…". De fapt, vorbeste ca la teleshoping - "tratamenti tutti naturali"

"Dânsa vorbește despre leucemie, virus și vaccin și mai înainte vorbește despre «inducție genetică»: vaccinul produce «inducție genetică». Nu ne spune ce înțelege dânsa prin «inducție genetică». Vorbește despre domenii ale științei medicale – genetică, oncologie, hematologie, virusologie epidemiologie. Toți medicii profesioniști din aceste domenii sunt făcuți afiș. Această doamnă oftalmolog își bate joc de colegii ei de breaslă din toate aceste domenii. Va să zică, acest vaccin se cercetează de câteva luni și doamna oftalmolog știe ea că face leucemie vaccinul, că face «inducție genetică». Probabil are un laborator acolo unde lucrează, la oftalmologie, are un laborator mai performant decât tot ce au AstraZeneca, Pfizer, Moderna; are acasă, cred, că la spital nu poate să aibă, acolo tratează probleme de ochi. A făcut cercetări dânsa și a adus aceste previziuni în domenii fundamentale ale medicinei, în care colegii ei sunt niște imbecili neputincioși. Ne spune doamna oftalmolog. Vorbește ca o precupeață la piață: «10 ani, hai, 5 de la mine». Discută această doamnă medic exact ca o precupeață la tarabă. Și se numește medic, om de știință – ar trebui să fie." (CTP)
Acestea fiind zise, ne intrebam ce o mai face Tomitanul. Cum mai sta cu vaccinul lui Dumnezeu - iese pelerinajul anul asta sau abia la anul?