Dacă ești tenace și ai voință, totul este posibil. Este ceea ce crede un tânăr din Caracal, care lucrează de luni de zile la un modul de soft revoluționar prin care, spune el, își va face cardul invincibil, astfel încât să nu i se mai ia comisioane de fiecare dată când interacționează cu un bancomat sau face o plată on line.     Acesta crede că îi va fi ușor să reprogrameze un card, pentru că un card are tehnologie superioară, ba chiar și un cip computerizat în el. „Când îl programez să sară, va sări din portofel în mână. Când o să-i zic «zât», o să se abțină să mai dea comision. Că așa cum e acum, lasă comisioane peste tot, m-am săturat! Face asta de fiecare dată când iau salariul sau când îl virez către angajați”, explică Cornel B. Prietenii acestuia râd însă de el și spun că demersul e inutil. „Noi ne luăm salariile pe ING, nu plătim nici un comision. Dacă tot vrea să-și programeze cardul să facă un lucru util, ar face bine să-l facă să dea de băut, că de fiecare dată când îi spunem să mai dea un rând zice că nu are bani pe card”.