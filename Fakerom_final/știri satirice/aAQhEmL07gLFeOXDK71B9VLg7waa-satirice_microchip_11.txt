Acum e mult mai ușor să afli dacă Bill Gates ți-a implantat un cip în cap sau nu. Un agent FBI care lucrează sub acoperire în corporația diabolică a lui Bill Gates a dat peste un document secret care spune că un efect cert al implantării cipului este faptul că dimineața îți amintești perfect ce-ai visat peste noapte.     Agentul FBI a descoperit și alte lucruri tulburătoare: de exemplu, cu cât persoana microcipată se gândește mai mult la cip sau la Bill Gates, cu atât puterea și raza de acțiune a cipului crește. Practic, toți neuronii preocupați cu prezența cipului sau de Bill Gates ajung sub controlul cipului, astfel că acesta va pune stăpânire pe toate gândurile și ideile persoanei microcipate. Din fericire sunt și câteva vești bune. Agentul FBI a descoperit documente din care reiese că microcipul lui Bill Gates are anumite slăbiciuni. Dacă persoana microcipată își montează câte-un magnet la fiecare tâmplă și îi ține acolo pentru 7 zile, cipul de dezactivează. La fel, dacă stai cu capul sub apă, inclusiv în cadă, timp de 5 minute, apare un scurtcircuit care dezactivează cipul.