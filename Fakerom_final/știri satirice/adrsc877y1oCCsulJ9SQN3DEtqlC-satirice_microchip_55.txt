67% dintre români se opun buletinelor electronice: "Nu se poate așa ceva, vor fi mai inteligente decât noi!"

Cartea de identitate biometrică împarte iar opinia publică: un sondaj efectuat de radacția kmkz arată că două treimi dintre români se tem de buletinul cu cip electronic. Conform legii, cipul va stoca informații precum numele şi prenumele, sexul, cetăţenia, data și locul naşterii, semnătura, fotografia, codul numeric personal, adresa, grupa sanguină, prenumele părinților, două amprente și date medicale. Am întrebat câțiva cetățeni, mai exact doi, ca să vedem ce cred ei despre acest subiect. Unul nu a fost foarte hotărât, iar celălalt, bucureșteanul Cicerone S. Riosu, este extrem de reticent: "Nu se poate așa ceva, buletinele astea vor fi mai inteligente decât noi! Am auzit că pot schimba canalul TV! Eu vreau să mă uit la Antena 3. Dacă buletinul vrea să se uite la Discovery ce facem? Să-și cumpere televizor!"
Vezi și:
Cum vor arăta noile cărți de identitate