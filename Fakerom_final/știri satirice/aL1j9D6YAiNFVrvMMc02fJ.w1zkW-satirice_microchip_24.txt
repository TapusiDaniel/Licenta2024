Asociația Română de Șobologie, singura organizație acreditată de Ministerul Mediului să studieze și să descopere noi specii de șobolani a anunțat că în Parcul Natural Delta Văcărești din sudul Capitalei a fost găsită o specie de șobolan care era considerată dispărută de sute de ani. Este vorba de Sobolus plaga niger, șobolanul care a adus ciuma neagră în Europa.     „Vă dați seama că ne aflăm în fața unei descoperiri epocale, practic avem o bucată de istorie chiar la noi în curte, în capitala țării. Am notificat Asociația Internațională de Șobologie care va trimite un expert pentru a confirma cazul și a face măsurători. Deocamdată am identificat câteva familii pe care le-am microcipat și le-am eliberat înapoi în deltă”, a declarat Ion Mihai Soare, președitnele ARȘ. Din cauza rarității acestui tip de șobolan el a fost pus imediat pe lista speciilor protejate, ceea ce face imposibilă vânarea lui, uciderea lui sau capturarea pentru a fi folosit ca animal de companie. Șobolanul de ciumă neagră este foarte prietenos, nu mușcă, se joacă toată ziua și se hrănește cu gunoaie din care sunt din belșug în arealul bucureștean.   Susține și tu proiectul TNR cumpărând Almanahul Times New Roman – 156 de pagini, texte exclusive, pe care n-o să le găsești pe site! Îl poți cumpăra de pe eMAG, din librăriile Cărturești și Humanitas sau din rețeaua Inmedio.