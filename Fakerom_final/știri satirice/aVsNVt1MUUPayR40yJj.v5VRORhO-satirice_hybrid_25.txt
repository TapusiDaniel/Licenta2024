Președintele PSD nu-și bate joc de oamenii lui de încredere! Trimisă la Bruxelles să citească de pe o foaie niște lucruri foarte importante, Viorica Dăncilă n-a fost lăsată de capul ei. În caz că se rătăcește prin oraș, premierul român a primit la gât un medalion în formă de os, pe care e trecut numărul de telefon al lui Liviu Dragnea.     Nu e singura măsură de siguranță. Dăncilă are un microcip de la serviciile de securitate, microcip pe care sunt trecute vaccinurile, deparazitările precum și date medicale: greutate 78 kg, înălțime 1,62 m desculță, ultima oară când a avut paraziți, dar și crănțănelele preferate. Aceste măsuri au fost luate după ce în timpul unei vizite oficiale Dăncilă a scăpat din camera de hotel din Dubai într-un moment de neatenție. A stat o noapte întreagă în deșert, singură, scheunând în întuneric, speriată. Agenții de pază trimiși s-o însoțească la Bruxelles au un fluier special, cu o frecvență pe care doar Dăncilă o aude și astfel se poate întoarce acasă: ”Noi o fluierăm și ea vine țopăind, fericită, pentru că știe că o mângâiem pe cap, o tragem de urechi și-i dăm ceva să ronțăie”, spun bodyguarzii premierului.