Sistemul de citire a cardurilor de sănătate a paralizat complet după ce un medic a trecut în computer cantitatea de 400 de litri de alcool, declarată de un pacient. Este vorba de Valentin Dogaru, bețiv din Ilfov, care ar fi consumat această cantitate de alcool doar în ultima lună, lucru pe care l-a declarat prompt la dispensarul din Bragadiru.     ”Când am introdus cantitatea, computerul s-a dat peste cap, monitorul a luat foc, iar serverele de la București au pleznit. Ne-au sunat să ne întrebe dacă a fost o greșeală. Normal că a fost o greșeală, pentru că s-a înregistrat bere, și de fapt cetățeanul băuse țuică. Sistemul nu a fost gândit pentru asemenea parametri”, explică medicul Decebal Popescu. Deși fusese redresat, sistemul a fost dat iar peste cap de următorul pacient, care mâncase o șaorma înainte de analize, și reieșea că ar fi fost iradiat cu colesterol. De furie că nu merge sistemul, pacienții au distrus cabinetul și au violat asistentele, apoi au dat foc dispensarului, acuzând medicii că le-au băgat în corp CIP-ul diavolului și vaccinuri prin perfuzii, lucru care le-a cauzat un autism temporar.