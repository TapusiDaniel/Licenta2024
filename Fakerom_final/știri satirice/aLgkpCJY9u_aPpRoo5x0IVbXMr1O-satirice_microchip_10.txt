Deși a fost un an ciudat, cu secetă și alte nenorociri, agricultorii au vești bune pentru noi. Interpelați de mass-media, mai mulți agronomi au explicat că cireșele nu prea s-au făcut anul ăsta, dar vișine…      „Domnule, eu vă spun sincer, dacă doriți să gustați ceva bun, vișine… fără probleme. Mai mult, știți podul ăla de la Cernavodă, drumul spre mare? Ei, pe podul ăla trece bascula, cip cirip, înțelegeți ce vreau să vă zic, nu?”, a declarat Mihai Dumitrescu, un agricultor din județul Ialomița.  Chiar și din zootehnie veștile sunt bune, ciobanii spun că lupu la oi n-a prea mai venit ca în anii trecuți. Iar importurile au scăzut enorm, după cum mărturisesc antreprenorii locali. „Pepsi, nu, cola, nu, dar Cico avem cât cuprinde. Ci c-o …” a explicat Didi Stoian, un proprietar de sifonărie din Argeș.