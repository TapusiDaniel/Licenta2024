Vaccinul împotriva COVID-19 e aproape gata! Deşi nicio mare companie farmaceutică nu a anunţat încă marea veste, analiştii sunt convinşi de acest lucru pentru că Olivia Steer a început să spumege la gură.    „Olivia are un al şaselea simţ, e un lucru cunoscut. Noi o folosim mereu ca să prevestim lansările de vaccinuri, medicamente şi reţete de friptură”, spune Aurel Voicu, expert în biotehnologii. „Pe măsură ce data lansării unui vaccin nou se apropie, Olivia începe să clocotească, exact ca un vulcan. În momentul în care erupe pe facebook, ne putem da seama – în funcţie de magnitudinea delirului – cam la ce să ne aşteptăm. După bolboroselile de azi putem garanta cu precizie de 99% că un vaccin pentru COVID-19 va fi gata în două, cel mult trei săptămâni”, adaugă specialistul. Olivia Steer nu a putut fi contactată pentru declaraţii , fiind cel mai probabil deja ascunsă într-un buncăr anti-5G, sub mii de straturi de folie de aluminiu.