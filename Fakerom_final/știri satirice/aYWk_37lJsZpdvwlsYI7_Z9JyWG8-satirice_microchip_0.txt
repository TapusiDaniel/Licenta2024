Criza mondială de microcipuri îi forțează pe producătorii de autoturisme să recurgă la măsuri disperate. Fabrica din Mioveni a gigantului Dacia a anunțat că va reîncepe producția modelului 1310, care nu are nevoie de microcipuri sau multe alte resurse pentru a putea fi fabricat la scară largă.    „Este un model foarte popular în România și alte țări de milogi și s-a dovedit unul de succes. Mașina are patru uși, parbriz, oglinzi retrovizoare și marele avantaj că poate fi reparată cu de oricine are în casă un ciocan, o șurubelniță și o pereche de ștrampi. Consumul este unul clasic, 7 la sută, viteza maximă pe care o poate atinge este cea legală, că nu încurajăm depășirea vitezei”, a declarat inginerul șef de la Dacia. Noul model de 1310 va fi cea mai ieftină mașină din Europa și singurul care poate fi achiziționat și cu cartoane de ouă, porci sau câteva brațe de lemne. Românii care au depus bani pentru Dacie înainte de 1989 vor primi și ei una, două, câte doresc în locul banilor și chiar și un set complet nou de jiglere.