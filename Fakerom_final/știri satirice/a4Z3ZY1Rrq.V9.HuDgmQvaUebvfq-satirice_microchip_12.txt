Oamenii care cunosc cât de cât ceva despre tehnolgie și software nu se aruncă așa la prima microcipare care apare pe piață. Este și cazul tehno-hipsterilor care preferă să nu se microcipeze cu cipurile lui Bill Gates așteptând lansarea din toamnă a cipului Apple, care este de două ori mai rapid.    „În primul rând cipurile lui Bill Gates costă bani, adică îți apare în colțul ochiului un mesaj că trebuie să-l activezi dacă vrei să ai toate opțiunile. Și aia te costă câțiva dolari în plus. Mai mult, odată ce îl ai activat, are momente în care nu funcționează, că-și face update-uri și practic ai o bucată de silicon în cap degeaba”, spune Jean Ivașcu, un tânăr pasionat de tehnologie. Pe de altă parte, specialiștii avertizează să microcipul Apple este, la rândul lui, foarte scump și nu este compatibil cu celelalte cipuri. Totodată, odată ce te-a microcipat, te-a prins în ecosistem, ceea ce înseamnă că atunci când vei alege un malefic tiran robot care să te țină în sclavie nu vei putea folosi decât unul care folosește MacOS.