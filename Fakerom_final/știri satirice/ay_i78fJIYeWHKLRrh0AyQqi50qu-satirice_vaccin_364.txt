Olivia Steer recomandă: micii fără carne și grătar, soluția care poate înlocui orice vaccin

O prietenă ne-a trimis o rețetă pentru mititei:
- 300 de grame de ciuperci spalate bine si tocate marunt (sau maruntite in robotul de bucatarie) - 300 grame de nuci macinate fin - o ceapa mica, taiată fin - cinci catei de usturoi, pasati - 300 de grame de grau incoltit măcinat (prin masina de tocat carne sau in robotul de bucatarie) - condimente pentru mici (o lingura de cimbru, cinci boabe de piper, cinci boabe de enibahar, 10 seminte de coriandru, jumatate de lingurita de chimion...
...și așa mai departe. Am zis că glumește prietena, astfel că am întrebat-o: auzi, dar despre ce vorbim aici, despre ciuperci din oaie, nuci din vită, din porc, porc cu oaie, sau ce?
Atunci ne-a dezvăluit că este vorba de rețeta Oliviei Steer pentru mititei. Mititei fără carne și mai ales fără grătar. Căci amestecul ăla atât de sofisticat n-ajunge pe grătar, se modelează cu mâna, iar la final se unge cu un mix de ulei și boia dulce, ca să aibă aspect de prăjit. Iar ca să fie gluma și mai groasă, doamna Anti-Vaccin și Anti-Orice ne propune să crestăm preparatul cu muchia cuțitului, ca să imităm dungile ce apar la grătar. Bine, fată, și toxiinfecția cu ce dracu’ o mai reproducem? Arsura de pe gâtlej sau șoricelul mort din caserolă (sau "caselotă", cum zicea un pățit din Ploiești) cum se imită în lumea vegană? Fără toate astea, viața e pustiu, pe bune! Evident că mititeii ăștia nu-s mititei, sunt niște preparate raw vegane în formă de mititei, dar adepții vor jura că-s mici și că oricum sunt mai buni decât micii, și nu doar că-s mai buni, dar vindecă pojarul, îndepărtează vergeturile și aduc amantul înapoi acasă.
Aștept ceafa de porc din măsline și quinoa, aripioare picante de la KFC făcute din amaranth și pudră de roșcove sau cârnații de Crăciun din avocado, muguri de pin și sirop de agave. Pfff, știți cum merge amaranthul cu cartofii prăjiți?
Vezi și:
Abia ăia care merg des la Sfânta Biserică nu se îmbolnăvesc niciodată
Ce măsuri propun pentru ăia care spun că o conspirație mondială vrea să le vaccineze copiii