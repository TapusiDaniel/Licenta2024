Cel mai înalt for de cultură și știință din România, simbol al spiritualităţii, forum al consacrării, spaţiu al cercetării fundamentale, Academia Română a anunțat că va anunța mâine pentru toți românii care este pluralul de la „pască”. „Acest plural este rodul unei munci de peste trei ani de zile a specialiștilor noștri în lingvistică”, a declarat mândru președintele Academiei Române, Ioan Aurel Pop.    Anunțul este așteptat cu sufletul la gură de numeroși bolnavi mintal din România care nu pot cere două păști la magazin sau la biserică pentru că nu știu care este pluralul de la pască și, dacă-l aud, li se pare ciudat, tocmai pentru că-s bolnavi mintal. Cel mai probabil decizia nu-i va mulțumi pe toți și la fel ca în cazul scrierii cu „î” din „a” va mai exista o sectă care va face invers, doar ca să enerveze pe toată lumea. Totodată Academia a anunțat că după acest imens efort, membrii acesteia se vor reîntoarce în hibernare, urmând să mai iasă o dată pe an din bârlog să-și încaseze indemnizațiile și șpăgile, să poată mânca căcat pe tema radiațiilor din antene 5G sau ce alte comunisme mai au ei pe-acolo.