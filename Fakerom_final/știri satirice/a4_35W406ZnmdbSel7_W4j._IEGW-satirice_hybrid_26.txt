Satul Anatevka de lângă Rădăuţi rămâne codaş la numărul de persoane finanţate de George Soros. Nimeni din Anatevka nu ia bani de la Soros, în timp ce în alte localităţi românești sute şi chiar mii de români trăiesc bine-mersi din banii de la Soros, şi fac jocurile ocultei mondiale, fiind manipulați de Masonerie să-și lase pământurile nelucrate, de exemplu.     Primarul din Anatevka e mândru că a reuşit să apere localitatea “Aici nu există nici vaccinuri, nici alte nenorociri ale escrocului globalist Soros. Nu cultivăm nimic, pentru că nu vrem porumbul lui modificat genetic. Nu ţinem nici animale, pentru că trebuie să le punem microcipul lui satanist pe care l-a impus fundaţia lui, ca să ne facă să nu mai intrăm în rai”, spune Ion Apațachinei, primarul satului înapoiat. Medicul de la dispensarul din sat e plătit de stat, și nu primește bani ca să dea oamenilor rețete cu medicamente aduse de Soros: ”Oamenii din sat își țin rezervele financiare nu în bani, ci în slănină de porc, singurul produs de care cunoscutul finanțist evreu Soros nu s-ar atinge niciodată”, a mai spus primarul.