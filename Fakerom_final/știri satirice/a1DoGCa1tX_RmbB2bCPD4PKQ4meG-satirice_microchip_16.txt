Se închide taraba cu buletine false de la Obor;    Pentru că vor fi integrate cu cardul de sănătate, sistemul va fi căzut luni la rând şi nu vei putea ieşi din ţară; Corporatiştii cer să fie integrat şi badge-ul de acces în clădire; Dacă alegi cartea de identitate fără cip nu vei putea ieşi din ţară şi nici măcar din clădire, la ţigară; Dacă plăteşti în plus, poţi schimba poza de profil când vrei tu; Nu, pe noile buletine nu va fi trecută şi dimensiunea penisului, aşa cum s-a zvonit pe diverse site-uri dubioase; În schimb, pe noile buletine vor fi trecuţi foştii parteneri, ca să nu mai apară discuţii gen “De ce nu mi-ai zis, fată, că ai fost cu ăla?”; Dacă ţi-a expirat cât erai plecat din ţară, nu mai ai voie să te întorci; Vrem reformă până la capăt! Dacă tot e electronic, să aibă şi Whatsapp şi Candy Crush; Scandalos! Femeile vor fi obligate să declare cine e tatăl REAL al copiilor, ca să fie trecuţi pe cip; Încă nu e clar dacă cipul va fi cu localizare, dar femeile insistă să fie; Dacă vrei să faci o farsă şi ştii un pic de programare, o să poţi să le schimbi numele prietenilor tăi; O să vibreze când controlorii de pe autobuz sunt la mai puţin de 100 metri de tine; Dacă bei cidru ţi se demagnetizează; Locuitorii din Drumul Taberei nu vor mai primi domiciliu de Bucureşti, ca să nu mai existe confuzii.