Ca semn de respect faţă de delfini Remus Cernea şi-a înlocuit fotoliul din Parlament cu o cadă;    Delfinii din Marea Neagră solicită României să retragă afirmaţiile făcute de Remus Cernea: „Nu vrem să fim asociaţi cu imaginea acestei primate păroase”; Antena3 se alătură cauzei lui Remus Cernea: „Băsescu a ucis mii de delfini cu petrolierul Biruinţa!”; Ipocrizie! Deşi se laudă că vrea să-i salveze, Cernea a lovit un delfin pe trecerea de pietoni la Piaţa Romană; Cernea acuză Europa că drepturile delfinilor sunt încălcate: „Franţa a desfiinţat încă o tabără ilegală de delfini la Marsilia”; Mazăre se opune iniţiativei lui Cernea: „În Mamaia delfinii ies noaptea, se cacă pe plajă, lasă chiştoace şi seringi”; Nici pescarii de la Vama Veche nu agreează delfinii: „Ne fură hamsiile din plase, ne-au spart magazia şi ne-au furat un casetofon”; Autorităţile spun că delfinii au devenit tot mai agresivi: „E şi vina pensionarilor care îi hrănesc”; Cernea vrea ca delfinii să fie capturaţi şi microcipaţi, după ce încă un călător din Gara de Nord Timişoara a fost agresat de delfini fără stăpân; Problema delfinilor a devenit acută după ce au scris „Spalămă” cu cuiul pe submarinul Delfinul; Mulţi cred că delfinii ar fi peşti, dar aceştia susţin că au un salon de masaj perfect legal; Un alt proiect de lege înaintate de Cernea prevede că programatorii vor fi consideraţi persoane non-umane şi vor primi drept de vot.