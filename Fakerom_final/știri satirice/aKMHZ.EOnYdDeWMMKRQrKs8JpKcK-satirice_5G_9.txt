Unul din cei mai cunoscuți conspiraționiști români, Cameliu Roxin, a fost găsit în această dimineață cu capul explodat în locuința mamei sale, unde trăia de mai bine de 40 de ani. Ancheta procurorilor a scos la iveală faptul că acesta făcuse o descoperire epocală, și-anume leacul la infecția cu Covid-19. Din păcate, aceasta i-a adus și sfârșitul.    „Conform datelor adunate de domnul Cameliu, singura cale să scapi de coronavirus definitiv e să stai trei zile lângă o antenă 5G. Dacă vrei să te vindeci mai repede, trebuie să ai în buzunar o bancnotă de 50 de dolari oferită direct din mâna lui Soroș”, au explicat procurorii.  Printre posesiunile conspiraționistului s-au descoperit numeroase semne masonice, zeci de mii de poze cu homosexuali implicați în ritualuri sataniste precum și o lucrare care dovedea fără tăgadă că Pământul este plat, în caz contrar piramidele urmând a se balansa încontinuu, ca orice obiect cu fund plat pus pe o minge.