Măruță: "Mai terminați cu pandemia asta! Adevărata problemă a omenirii e că divorțează Anda Adam!"

Măruţă a lu' fata aia cu șamponul, cum o cheamă, e revoltat de atenţia pe care mass media o acordă unor subiecte marginale: „M-am săturat să tot aud vorbindu-se pe toate postuirile tv despre Covid, despre pandemie, despre vaccin, despre sănătate… În plus, ce-mi pasă mie sau telespectatorilor mei de Bill Gates? Astea e probleme? Adevărata problemă o are Anda Adam cu actualul soț, care vrea să divorțeze ca să se împace cu fosta. Și cu ego-ul său pus în faţa unor interogaţii translucide.”
Alt motiv de supărare e conturul identitar al invitaţilor săi, nereceptat suficient de inconştientul colectiv: „Mergeam cu taxiul, iar nesimţitul de şofer nu ştia diferenţele dintre Nicolae Guță şi Liviu Guță! Nici nu am avut curajul să le povestesc colegilor tărăşenia asta, că le-aş fi şters lacrimile cu mopul.” ne-a mărturisit realizatorul cu o voce cristalină, dar cu nişte ochi a la Vosganian.
Măruţă şi-a revenit doar după ce l-am servit cu un pahar conţinînd un lichid ca o apă cristalină. Iar faptul că ne-am interesat de problemele existenţiale ale domnului cîntăreţ Cristi din Banat i-a adus zîmbetul pe buze. Aşa că ne-a mărturisit, într-o şoaptă exclusivistă, ce lovitură pregăteşte: în următoarea emisiune, va avea drept invitat o persoană care nu știe ultima de la Salam.
Ciorăpeli pentru toată lumea, inclusiv pentru gleznuțele goale, Ep. 2: