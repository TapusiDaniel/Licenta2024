În pofida sancţiunilor şi interdicţiilor, China e hotărâtă să pătrundă pe piaţa europeană a echipamentelor 4G, 5G şi 6G! Un reprezentant al guvernului chinez a fost prezent azi la inaugurarea fabricii HuaUăi, primul demers comun botoşăneano-chinez din istorie.    „La HuaUăi vom produce, sub licenţă, dispozitive precum telefonul Chi Faci Uăi, alcoolmetrul Hai Mai Bei sau aparatul de autoapărare cu electroşocuri Pi Shini Fash Tu Mol Dong Vean Uăi”, a precizat emisarul Partidului Comunist Chinez, Shang Tsung. Nu toţi botoşănenii sunt însă mulţumiţi de atitudinea judeţului lor faţă de China. În faţa fabricii, în timp ce un grup de localnici scanda bucuros „HuaUăi!”, o altă adunare îşi arăta dispreţul huiduind vehement „HuaUăi!”.