Universitarul şi scriitor australian născut în China, Yang Hengjun, va fi judecat săptămâna viitoare în China pentru spionaj, după ce a petrecut mai mult de doi ani în detenţie, a confirmat vineri ministrul de externe al Australiei, Maryse Payne, citată de AFP.
Yang Hengjun este unul dintre cei doi australieni celebri arestaţi în China pentru spionaj într-un context de escaladare a tensiunilor dintre Canberra şi Beijing.
Procesul acestui scriitor născut chinez şi în prezent australian va începe joi, a declarat şefa diplomaţiei de la Canberra într-un comunicat.
„În pofida cererilor repetate din partea oficialilor australieni, autorităţile chineze nu au furnizat nicio explicaţie sau dovadă pentru acuzaţiile împotriva doctorului Yang”, a spus Maryse Payne.
„Am făcut cunoscut autorităţilor chineze, în termeni clari, îngrijorările noastre cu privire modul în care este tratat doctorului Yang şi lipsa de echitate procedurală în modul în care a fost gestionat cazul său”, a adăugat ea.
Ministrul de externe a cerut, de asemenea, ca funcţionari australieni să poată participa la proces, criticând o acţiune „închisă şi opacă” până în prezent, a spus ea.
Domiciliat în Statele Unite, Yang Jun, care neagă acuzaţiile, a fost arestat în cursul unei vizite în China, în ianuarie 2019.
O altă australiană, fost prezentatoare la televiziunea naţională chineză anglofonă CGTN Cheng Lei, este reţinută din august în numele „securităţii naţionale”.
Relaţiile diplomatice dintre cele două ţări sunt tot mai tensionate de când Canberra a solicitat o investigaţie independentă asupra originilor pandemiei de coronavirus şi a interzis gigantului de telecomunicaţii Huawei să construiască reţeaua 5G din Australia.
Beijingul a luat o serie de măsuri împotriva a mai mult de zece de produse australiene, printre care orz, carne de vită şi vin.
Doi jurnalişti australieni, care se temeau să fie arestaţi la rândul lor, au ales să părăsească China în septembrie anul trecut, după ce fuseseră interogaţi de poliţia locală.
China reproşează autorităţilor de la Canberra o serie de raiduri ale poliţiei australiene la domiciliul unor jurnalişti chinezi cu sediul în Australia, efectuate ca parte a unei investigaţii privind o posibilă campanie de influenţare.
Sursa Foto: The Australian.com
