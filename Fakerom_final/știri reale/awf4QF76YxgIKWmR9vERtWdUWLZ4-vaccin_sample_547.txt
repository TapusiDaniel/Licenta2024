---Vaccin sample---
Compania franco-austriacă Valneva a anunţat miercuri lansarea unui studiu clinic de fază 3 - ultima etapă înainte de punerea pe piaţă a unui produs farmaceutic - pentru vaccinul său dezvoltat împotriva maladiei COVID-19, informează AFP și Agerpres.

Acel studiu, intitulat "Cov-Compare", vizează compararea reacţiei imunitare induse de vaccinul creat de Valneva (VLA2001) cu cea indusă de vaccinul Vaxzevria dezvoltat de alianţa AstraZeneca-Oxford, care este deja autorizat, au precizat într-un comunicat reprezentanţii acestei companii de biotehnologie.

"Aproximativ 4.000 de participanţi vor primi două doze ale unuia dintre cele două vaccinuri", au explicat reprezentanţii Valneva, precizând că studiul va fi realizat în 25 de centre din Marea Britanie.

"Obiectivul principal al studiului este acela de a demonstra superioritatea vaccinului VLA2001 în comparaţie cu Vaxzevria la două săptămâni după vaccinare", prin măsurarea anticorpilor neutralizanţi specifici produşi împotriva COVID-19, au adăugat specialiştii companiei franco-austriece.

Lansarea studiului "Cov-Compare" are loc la câteva zile după anunţarea rezultatelor clinice de fază 1 şi 2, care au pledat pentru continuarea procedurii de dezvoltare a acestui vaccin.

Dacă rezultatele studiului de fază 3 vor fi pozitive, compania Valneva va solicita autorizarea lansării pe piaţă a acestui vaccin "în cursul toamnei 2021".

VLA2001 este "în prezent singurul candidat de vaccin inactivat şi cu adjuvant împotriva COVID-19 aflat într-o fază de dezvoltare clinică în Europa", au subliniat reprezentanţii companiei Valneva.
Compania franco-austriacă Valneva
 a anunțat miercuri
 că, în lipsa unui acord cu Uniunea Europeană, se va orienta spre discuții pe baze bilaterale cu țările interesate să încheie contracte de achiziție a vaccinului său candidat împotriva COVID-19.