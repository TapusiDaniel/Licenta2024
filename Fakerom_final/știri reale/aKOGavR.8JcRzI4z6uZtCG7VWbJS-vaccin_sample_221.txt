---Vaccin sample---
Deși campania de vaccinare a cetățenilor săi este una dintre cele mai rapide din blocul comunitar, ponderea populației care dorește să se vaccineze a crescut puțin față de luna octombrie a anului trecut, potrivit unui raport de săptămâna aceasta al grupului GLOBSEC din Bratislava, citat de Bloomberg și Rador.
Astfel, potrivit unui grafic Globsec, rata populației dispusă să se vaccineze în octombrie 2020 era de 45%, iar în martie 2021 era de 46%.
În Bulgaria, rata populației dispusă să se vaccineze în octombrie 2020 era de 23%, iar în martie crescuse la 38%.
În octombrie 2020, rata populației din Ungaria dispusă să se vaccineze era aceeași ca în România, de 45%, dar a crescut în martie 2021 la 72%.
România nu reușește să stimuleze dorința cetățenilor de a se vaccina anti-Covid. Cifrele evidențiază că guvernul ar urma să se confrunte cu o provocare în săptămânile care urmează, în timp ce persoanele care vor să se vaccineze deja s-au imunizat.
România a contractat suficiente doze pentru 10 milioane de oameni și și-a propus să vaccineze 5 milioane de persoane până la sfârșitul lunii mai. Până în prezent, aproximativ 3 milioane de persoane au fost vaccinate în această țară cu o populație de 19 milioane.
De la debutul campaniei de vaccinare, în luna ianuarie, peste 3,2 milioane de persoane din România au fost inoculate cu unul dintre vaccinuri și au fost administrate aproape 5,2 milioane de doze de vaccin.
Sursa: Boomberg / Rador

