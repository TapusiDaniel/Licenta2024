Grupul de Comunicare Strategică a solicitat ANCOM blocarea imediată a accesului utilizatorilor de pe teritoriul României la site-ul https://blacktopics.wordpress.com/, deoarece, prin intermediul unor articole publicate pe acest site, sunt puse la dispoziția publicului informații "false și alarmiste" cu privire la COVID-19, iar "autorul/autorii își concentrează informațiile pe care le publică, în mod constant și cu periodicitate, pentru a induce panica și pentru a dezinforma publicul".

Exemple de titluri de pe blacktopics.wordpress.com:

- articolul "Broșura – 3 – 4 – Coronavirusul e ȚAP IȘPĂȘITOR pentru radiațiile Antenelor 5G", disponibil la link-ul 
https://blacktopics.wordpress.com/2020/03/29/brosura-3-
4-coronavirusul-e-tap-ispasitor-pentru-radiatiile-antenelor-5g/ sugerează o conspirație mondială, coronavirusul fiind în acest scenariu doar "țap ispășitor";
 articolul "INTERVIU CE MERITĂ CITIT! COVID, MANIPULARE, GENOCID, 5G, NOUA ORDINE MONDIALĂ ȘI ALTELE", disponibil la link-ul https://blacktopics.wordpress.com/2020/03/17/interviu-ce-merita-citit-covid-manipulare-genocid-5g-noua-ordine-mondiala-si-altele/ sugerează o conspirație, menită să creeze confuzie și panică în rândul cititorilor, creând legături între coronavirus, antene 5G sau război biologic;
 articolul "5-RAȚE de pe bloc/ vor la oameni să dea foc!", disponibil la link-ul https://blacktopics.wordpress.com/2020/04/09/5-rate-de-pe-bloc-vor-la-oameni-sa-dea-foc/ încearcă să aducă informații suplimentare menite a alimenta teoria conspirației privind apariția noului coronavirus

Încă un site web blocat pentru fake news: Cohortaurbana.ro promova ideea că virusul Covid-19 ar fi fost creat în laborator pentru a fi folosit ca armă biologică