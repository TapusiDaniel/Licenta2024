---Vaccin sample---
Primarul general al Capitalei, Nicuşor Dan, a transmis luni că atât el, personal, cât și Primăria Municipiului Bucureşti vor susţine procesul de vaccinare a populaţiei, apreciind că aceasta este "calea cea mai sigură pentru a reveni la normalitate".

Precizările au fost făcute în debutul şedinţei de Consiliu General al Capitalei, pe a cărei ordine de zi suplimentară a fost introdus un proiect de hotărâre privind desemnarea reprezentanţilor CGMB în cadrul Centrului Municipiului Bucureşti de Coordonare şi Conducere a lntervenţiei pentru sprijinirea activităţii centrelor operative de vaccinare, relatează Agerpres."Pe ordinea de zi suplimentară este numirea reprezentanţilor CGMB în comitetul pentru vaccinarea împotriva coronavirusului. Este o veste bună pentru Bucureşti şi pentru România că acest proces de vaccinare începe. Este calea cea mai sigură pentru a reveni la normalitate şi, din punct de vedere instituţional, Primăria Capitalei sprijină cu tot ce este legal şi cu tot ce poate acest proces de vaccinare. Mesajul meu personal este că vaccinarea împotriva coronavirusului este un lucru util. Respect şi opinia contrară. Însă opinia mea fermă şi totala susţinere a Primăriei Capitalei pentru procesul de vaccinare a populaţiei, pentru că e vorba de a proteja comunitatea de acest virus care ne-a schimbat vieţile în ultimele luni", a spus Nicuşor Dan.Reprezentantele CGMB în cadrul Centrului Municipiului Bucureşti de Coordonare şi Conducere a lntervenţiei pentru sprijinirea activităţii centrelor operative de vaccinare sunt: Sanda Hristudor (USR PLUS) şi Diana Mardarovici (PNL).În referatul de aprobare al proiectului este invocată solicitarea prefectului Municipiului Bucureşti privind desemnarea reprezentanţilor CGMB în cadrul Centrului de coordonare.