---Vaccin sample---
Încă două decese au fost înregistrate ca urmare a infectării cu tulpina Delta, informează miercuri Comitetul naţional de coordonare a activităţilor privind vaccinarea împotriva COVID-19.

Potrivit sursei citate, persoanele, cu vârste de 62, respectiv 35 de ani, sunt din judeţul Bacău şi erau nevaccinate, "deşi aveau condiţii medicale preexistente".

"Conform informaţiilor primite în urmă cu puţin timp de la INSP, alte două decese au fost înregistrate ca urmare a infectării cu tulpina Delta. Persoanele, cu vârste de 62, respectiv 35 de ani, sunt din judeţul Bacău şi erau nevaccinate, deşi aveau condiţii medicale preexistente", precizează CNCAV. AGERPRES/(AS - autor: Roberto Stan, editor: Andreea Rotaru, editor online: Adrian Dădârlat)