---Vaccin sample---
În opt municipii care au rata de incidență COVID peste 4,5 la mie începe vaccinarea pentru persoanele din etapa a treia, a anunțat marți președintele președintele Comitetului național de coordonare a activităților privind vaccinarea (CNCAV), Valeriu Gheorghiță.
Lista localităților:
Alba Iulia
Timișoara
Brașov împreună cu Sânpetru
Baia Mare
Zalău
Petroșani
Cluj-Napoca
Giurgiu
„În aceste localități va fi posibilă programarea inclusiv a persoanelor din etapa a treia direct în platforma de programare. (…) Vor fi centre noi în care vor fi distribuite doze de la AstraZeneca”, a mai precizat Valeriu Gheorghiță într-o conferință de presă.
Etapa a treia de vaccinare cuprinde populația generală, cu unele categorii prioritare:
Persoane care îşi desfăşoară activitatea în cadrul unor unităţi, operatori economici cu risc ridicat de infectare a personalului propriu şi a persoanelor deservite, din următoarele domenii de activitate:
(i) lucrătorii din industria extractivă 
(ii) lucrătorii din industria prelucrătoare 
(iii) lucrătorii din hoteluri şi restaurante 
(iv) lucrătorii din domeniul de întreţinere corporală, coafură şi alte activităţi de înfrumuseţare 
(v) lucrătorii din domeniul spectacole, activităţi culturale şi recreative 
(vi) lucrătorii din sistemul financiar, bancar şi din domeniul asigurărilor, cu precădere a celor care au contacte directe cu publicul şi a celor care prestează servicii esenţiale de plăţi, administrare cont şi investiţii şi operează infrastructuri critice naţionale, precum şi personalul critic de suport al acestora 
(vii) persoanele cazate în centrele regionale de proceduri şi cazare ale solicitanţilor de azil aflate în subordinea Inspectoratului General pentru Imigrări 
(viii) persoanele cazate în centrele pentru cazarea străinilor luaţi în custodie publică aflate în subordinea Inspectoratului General pentru Imigrări 
(ix) persoanele private de libertate 
(x) persoanele care asigură infrastructura de comunicaţii 
(xi) lucrătorii din domeniul muzeal şi al colecţiilor publice 
(xii) lucrătorii din biblioteci 
(xiii) casierii şi ceilalţi lucrători din magazinele de retail alimentar.
Populaţia adultă, alte categorii decât cele prevăzute la lit. C pct. 1 şi 2 
Populaţia pediatrică, în funcţie de evoluţia epidemiologică şi de caracteristicile vaccinurilor aprobate pentru utilizarea la persoanele cu vârsta sub 18 ani.
sursa foto: Guvernul României
