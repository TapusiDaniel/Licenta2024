Social-democraţii au transmis că preşedintele Klaus Iohannis şi Guvernul Orban vând românilor iluzia unui vaccin anti-coronavirus şi precizează că „miile de medici din ţară ştiu şi ei la fel de bine că nici n-ar avea unde să ţină un asemenea vaccin la -80 de grade”.

„Iohannis şi Guvernul Orban vând românilor iluzia unui vaccin anti-COVID-19, la fel ca în primăvară, când le ofereau iluzia că vor pregăti spitalele ţării de lupta cu pandemia. Românii ştiu însă bine ce înseamnă vizitele electorale ale lui Iohannis în centrele de vaccinare goale pentru că nu există încă un vaccin! Aşa cum miile de medici din ţară ştiu şi ei la fel de bine că nici n-ar avea unde să ţină un asemenea vaccin la -80 de grade”, arată o postare făcută luni pe pagina de Facebook a PSD.