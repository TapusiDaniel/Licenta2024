---Vaccin sample---
Pfizer și oficialii federali ai sănătății anchetează decesul unui medic după 16 zile după primirea primei doze a vaccinului anti-Covid, relatează 
Bloomberg. 

Până acum, dovezile nu sugerează o legătură, a spus Pfizer într-un comunicat. Doctorul a dezvoltat o boală rară numită trombocitopenie severă care scade abilitatea corpului de a coagula sângele și de a opri sângerarea internă. 
Pfizer a citat studiile sale clinice și datele strânse din momentul în care a fost autorizat vaccinul în SUA în concluzia sa inițială că dovezile nu sugerează o asociere cauzală la vaccinul dezvoltat cu BioNTech. Între timp, Centrul pentru Controlul și Prevenirea Bolii a spus că este conștientă de deces, și "va evalua situația pe măsură ce mai multe informații vor fi disponibile", potrivit purtătorului de cuvânt Tom Skinner. 
"Până la această dată, milioane de oameni au fost vaccinați și monitorizăm îndeaproape toate reacțiile adverse la indivizii care primesc vaccinul nostru", a spus Pfizer. 
Știrea decesului lui Gregory Michael, un obstetrician în vârstă de 56 de ani din Miami Beach, a fost raportată inițial de New York Times. Ziarul a citat o postare de pe Facebook de pe 5 ianuarie a soției lui, Heidi Neckelmann, care a spus că Michael a murit din cauza unei hemoragii cerebrale.
Vaccinul Pfizer a fost autorizat în SUA pe 14 decembrie, iar pe 21 decembrie a fost autorizat și în UE.