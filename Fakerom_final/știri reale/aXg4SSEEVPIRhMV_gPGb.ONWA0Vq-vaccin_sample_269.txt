---Vaccin sample---
Numărul total al îmbolnăbvirilor de Covid-19 a depășit duminică 25,3 de milioane, din care 848,983 de decese și 17,6 milioane de pacienți vindecați, potrivit worldometers.info. 

20.05:
 Franța a raportat 5.413 noi cazuri de coronavirus în 24 de ore.18.35:
 Coronavirus Franța: Testare gratuită pentru Covid, pe străzile din Paris, începând de luni
18.00: 
Autoritatea americană a medicamentului, dispusă să autorizeze un vaccin experimental anti-Covid înainte de încheierea testelor din faza a treia: Care sunt condițiile
17.35:
 Coronavirus SUA: Bilanțul cazurilor se apropie de 6 milioane, în timp ce în Vestul Mijlociu, în special în universități, apar focare
11.09 
India a raportat duminică 78.761 noi cazuri de coronavirus în 24 de ore, ceea ce reprezintă un nou record mondial.
 11.00 
Noua Zeelandă ridică măsurile de izolare impuse în Auckland
10.45
 Presiunile politice asupra oamenilor de știință pentru a livra cât mai rapid un vaccin anti-Covid sunt tot mai mari, notează The Guardian într-o analiză intitulată "Cursa pentru un vaccin devine murdară
". Dar, chiar și în situația în care grupurile de cercetători nu se grăbesc, limbajul utilizat de guverne pentru a descrie cursa de dezvoltare a unui vaccin este relevant din această perspectivă, remarcă și șeful Centrului de Educație și Vaccinare de la Spitalul de copii din Philadelphia: în SUA se vorbește despre "Operațiunea cu viteza luminii" (Operation Warp Speed), în timp ce Rusia face trimitere la epoca Războiului Rece și își botează așa-zisul vaccin “Sputnik V". Pare că probleme legate de siguranța vaccinului sunt ignorate în fața propagandei, mai notează specialistul citat de cotidianul britanic. ---Fostul comisar european pentru comerț și fost șef al Organizației Mondiale a Comerțului, Pascal Lamy, acuză faptul că unele state au procedat în mod "egoist" în ceea ce privește gestionarea pandemiei de coronavirus, acționând pe cont propriu, fără coordonarea necesară cu alte țări. În context, potrivit Guardian, fostul comisar european ridică semne de întrebare cu privire la modul în care statele vor reacționa atunci când va fi disponibil un vaccin anti-Covid, avertizând că țările sărace ar putea fi lăsate pe dinafară. Lamy a marșat pe faptul că pandemia a declanșat cea mai mare criză economică de la al Doilea Război Mondial, astfel încât se poate anticipa că inechitățile privind distribuirea și accesul la resurse vor fi accentuate în viitor."Trebuie să ne așteptăm ca lumea să fie și mai divizată și mai inechitabilă. Lumea va reveni la normal, doar că va fi mai rău", a comentat el.