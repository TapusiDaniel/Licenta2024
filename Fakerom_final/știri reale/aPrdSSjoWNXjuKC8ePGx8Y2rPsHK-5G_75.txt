Twitter va adăuga etichete de verificare a informației la postările care asociază în mod eronat rețelele mobile 5G cu noul coronavirus, relatează CNBC
.
Compania a anunțat că nu va șterge sau ascunde postările respective ci va afișa un mesaj alături de ele care va scrie "informați-vă asupra datelor cu privire la COVID-19".Dacă vor accesa link-ul utilizatorii platformei vor fi direcționați către o pagină pe care scrie "Nu, 5G nu cauzează coronavirusul" care demontează teoria conspirației folosindu-se de trimiteri către site-uri media credibile și surse oficiale."Prioritizăm înlăturarea conținutului atunci când acesta îndeamnă la acțiuni care ar putea cauza vătămare. După cum am anunțat anterior, nu vom lua măsuri asupra fiecărui tweet care conține informații incomplete sau controversate cu privire la COVID-19", a declarat pentru CNBC un purtător de cuvânt al companiei. Introducerea etichetării vine după ce Twitter s-a angajat în luna mai să verifice dezinformările cu privire la coronavirus.Companiile tech, printre care Twitter, Apple, Youtube, Spotify și Facebook au fost acuzate de facilitarea răspândirii informațiilor false cu privire la o legătură între rețelele 5G și coronavirus fiindcă permit încărcarea de conținut neverificat pe platformele lor.