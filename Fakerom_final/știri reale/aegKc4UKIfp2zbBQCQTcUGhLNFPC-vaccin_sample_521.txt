---Vaccin sample---
Germania cere Agenției Europene a Medicamentului (EMA) să lucreze „mai repede” pentru a autoriza vaccinul împotriva COVID-19 dezvoltat de companiile Pfizer și BioNTech înainte de Crăciun. Declarația a fost făcută de ministrul german al Sănătăţii, Jens Spahn.
Vaccinul a fost deja autorizat în Marea Britanie şi Statele Unite, care au început deja campaniile de vaccinare.
„Scopul nostru este să avem autorizaţia înainte de Crăciun, astfel încât să putem începe vaccinarea anul acesta, inclusiv în Germania. În cele din urmă, EMA decide”, a precizat potrivit Agerpres.
Agenţia lucrează deja „non-stop”, a declarat luni directorul, EMA Emer Cooke, adăugând că o decizie ar trebui să fie luată înainte de 29 decembrie.
Germania şi-a înăsprit măsurile de carantină la nivel naţional în urma unui acord la care s-a ajuns în weekend între cancelarul Angela Merkel şi premierii celor 16 landuri.
Un lockdown parţial instituit la începutul lunii noiembrie nu a reuşit să oprească un al doilea val de infecţii. În prezent, toate magazinele, cu excepţia celor esenţiale, sunt închise iar şcolarii se vor întoarce în marea majoritate la învăţarea de la distanţă.
Editor :  Monica Bonea
