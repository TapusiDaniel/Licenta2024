---Vaccin sample---
Vaccinul indian dezvoltat de Bharat Biotech are o eficacitate de 81% în prevenirea cazurilor simptomatice de COVID-19, potrivit datelor preliminare ale unui studiu avansat desfășurat în India, a anunțat miercuri compania de biotehnologie, potrivit Reuters și Hindustan Times
.

Vaccinul COVAXIN dezvoltat de Bharat Biotech este primul vaccin realizat de către India, țară care găzduiește și Serum Institute, cel mai mare producător de vaccinuri din lume."COVAXIN a demonstrat o eficacitate clinică ridicată împotriva COVID-19 dar și o imunogenicitate
 semnificativă împotriva variantelor care se răspândesc rapid", a afirmat într-un comunicat CEO-ul Bharat Biotech, Krishna Ella.Aceasta a afirmat că analiza se bazează pe 43 de cazuri de COVID-19 în care pacienții au dezvoltat simptome de la ușoare la severe, 36 dintre totalul de cazuri fiind din grupul placebo și 7 din cel căruia i-a fost administrat vaccinul.Anunțul vine în contextul în care autoritățile indiene au dificultăți în a-și convinge angajații din domeniul sanitar să se inoculeze cu vaccinul dezvoltat de Bharat, aprobat în India în luna ianuarie înainte de încheierea studiilor avansate privind eficacitatea sa.Doar 11% din cei peste 10 milioane de indieni care au fost vaccinați împotriva COVID-19 au primit vaccinul Bharat Biotech până la încheierea săptămânii trecute, potrivit datelor analizate de Reuters.Numeroși politicieni indieni, inclusiv premierul Narendra Modi, s-au vaccinat cu serul Bharat săptămâna aceasta pentru a crește încrederea populației în vaccinul domestic.Cu peste 11 milioane de infecții raportate până acum, India este una din țările cele mai afectate de pandemia de COVID-19.Bharat, care a semnat o înțelegere cu Brazilia să furnizeze 20 de milioane de doze țării sud-americane, a anunțat că următoarea analiză interimară va urmări 87 de cazuri și că analiza finală se va baza pe 130 de cazuri.Prima analiză interimară s-a bazat pe un studiu clinic din faza 3 realizat de organismul de cercetări medicale al guvernului indian la care au luat parte 25.800 de voluntari.Studiul a inclus 2.433 de participanți a căror vârstă era de peste 60 de ani și 4.500 de participanți cu comorbidități.REFERINȚĂ:
 India a aprobat vaccinurile AstraZeneca/Oxford și Bharat Biotech. 50 de milioane de doze sunt deja fabricate