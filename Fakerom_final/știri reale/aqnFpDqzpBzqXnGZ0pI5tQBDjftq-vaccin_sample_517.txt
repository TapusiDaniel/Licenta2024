---Vaccin sample---
135.000 de spectatori vor putea participa pe 30 mai la cursa de pe Indianapolis Motor Speedway, Indianapolis 500, una dintre cele mai renumite curse de mașini din lume, au anunțat organizatorii miercuri, potrivit AFP.

Acesta este cel mai mare număr de fani cărora li se permite să vizioneze la fața locului un eveniment sportiv din Statele Unite de la începutul pandemiei Covid-19."Orașul și statul au lucrat cu noi pentru a identifica măsurile sanitare necesare pentru a găzdui o mulțime mică, dar foarte entuziastă", a declarat președintele competiției J. Douglas Boles într-un comunicat.Tribunele de la Indianapolis Motor Speedway, un oval lung de aproximativ 4 kilometri, vor fi umplute până la 40% din capacitatea lor în timpul celei de-a 105-a ediții a cursei. Precedenta cursă, care l-a încoronat pe japonezul Takuma Sato pentru a doua oară în carieră, a avut loc cu usile inchise pe 23 august 2020.Purtarea unei măști și verificarea temperaturii vor fi necesare pentru a intra în incintă, unde vor fi în vigoare măsuri de distanțare socială.În plus, concertele care au loc în mod tradițional pe tot parcursul weekend-ului cursei sunt anulate.Stadionul Speedway va servi ca centru de vaccinare până pe 27 mai, care include o perioadă în care au loc antrenamentele și calificarea pentru cursă.