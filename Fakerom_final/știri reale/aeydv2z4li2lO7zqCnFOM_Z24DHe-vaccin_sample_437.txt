---Vaccin sample---
Un număr de 14.372 doze de vaccin Pfizer, Moderna, AstraZeneca şi Johnson&Johnson au fost administrate în ultimele 24 de ore, dintre care 9.304 reprezentând prima doză şi 5.068 doza a doua, potrivit unei informări transmise, luni, de Comitetul Naţional de Coordonare a Activităţilor privind Vaccinarea împotriva COVID-19.

Din 27 decembrie 2020, de la începutul campaniei de vaccinare anti-COVID, au fost administrate 9.332.709 de doze pentru 4.951.218 de persoane, dintre care 4.799.196 au primit schema completă.

În ultimele 24 de ore, au fost înregistrate două reacţii adverse de tip general.

De la debutul campaniei de vaccinare, s-au înregistrat 16.776 de reacţii adverse la vaccinurile anti-COVID, 1.799 de tip local şi 14.977 de tip general. AGERPRES/(AS - autor: Petronius Craiu, editor: Claudia Stănescu, editor online: Ada Vîlceanu) 