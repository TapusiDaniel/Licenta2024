---Vaccin sample---
Ministrul Finanţelor, Florin Cîţu, a anunţat miercuri că a semnat plata avansului către Comisia Europeană, în sumă de peste 12 milioane euro, pentru vaccinul Covid-19.
„Am semnat plata externă către CE, reprezentând avans vaccin Covid-19, în sumă de 12.058.345 euro!”, a scris ministrul pe pagina sa de Facebook.
Ministrul a declarat marţi că Executivul a suplimentat, prin rectificarea bugetară, suma necesară pentru plata contribuţiei la Comisia Europeană şi prefinanţarea producătorilor pentru vaccinul împotriva coronavirusului.
„Astăzi vreau să elimin din spaţiul public orice discuţie, orice informaţie falsă. Prin rectificarea bugetară aprobată ieri (luni n.r) Guvernul a suplimentat suma necesară pentru plata contribuţiei la Comisia Europeană şi, foarte important, prefinanţarea producătorilor pentru vaccinul împotriva coronavirus. Astfel, România se asigură că va avea între primele ţări acces la acest vaccin în perioada următoare. Deci, orice altă informaţie în spaţiul public este falsă”, a spus Florin Cîţu.
Citește și: Un senator liberal anunță că România va dona Republicii Moldova o parte din vaccinurile anti-Covid pe care le va primi de la UE
