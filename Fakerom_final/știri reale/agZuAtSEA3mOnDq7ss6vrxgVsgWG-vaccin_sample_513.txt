---Vaccin sample---
Secretarul de stat din Ministerul Sănătăţii Andrei Baciu a transmis, joi seară, că trebuie găsite cele mai bune soluţii pentru creşterea numărului de paturi ATI, dar şi pentru limitarea numărului de îmbolnăviri. De asemenea, Baciu afirmă că se depun toate eforturile ca prin centrele de vaccinare să treacă un număr cât mai mare de români, iar revenirea la normalitate să se facă cât mai repede, relatează news.ro.
Reamintim că premierul Florin Cîţu, desemnat ministru intermar al Sănătăţii, şi-a delegat majoritatea atribuţiilor către secretarul, de stat Andrei Baciu.
Acesta a precizat că a transmis că se caută cele mai bune soluţii pentru creşterea numărului de paturi pentru pacienţii cu forme grave, dar şi pentru reducerea numărului de îmbolnăviri.
„Le-am transmis tuturor celor cu care am discutat că împreună trebuie să găsim cele mai bune soluţii ca în spitale să existe suficiente locuri în secţiile ATI pentru cei care fac forme severe ale bolii COVID-19. Împreună cu specialiştii în domeniu, trebuie să găsim noi modalităţi prin care să reducem numărul de infectări cu SARS-COV2. Este important să ne concentrăm pe măsuri prin care românii să resimtă cât mai puţin efectele pandemiei, iar de la 1 iunie să ne aşezăm la aceeaşi masă şi să începem să eliminăm cele mai multe dintre restricţiile aflate acum în vigoare. Iar calea pentru ieşirea din pandemie este una singură: vaccinarea”, a mai scris Baciu.
Potrivit acestuia, la nivelul Comitetului Naţional de Coordonare a Activităţilor privind Vaccinarea împotriva COVID-19 am luat mai multe măsuri privind creşterea capacităţii de imunizare.
„Ieri am depăşit 80.000 de doze administrate în doar 24 de ore, iar în câteva zile ne dorim să ajungem la peste 100.000 de persoane vaccinate în fiecare zi. Un document extrem de important, adoptat în şedinţa de Guvern de astăzi, vizează suplimentarea cantităţii de vaccin anti-covid. Prin acest formular, ţara noastră va primi de la Pfizer/BioNTech încă 4,2 milioane doze de ser. Depunem toate eforturile ca prin centrele de vaccinare să treacă un număr cât mai mare de români şi vrem ca revenirea la normalitate să aibă loc într-un timp cât mai scurt”, a mai scris Andrei Baciu, conform news.ro.
Foto: Andrei Baciu / sursa Guvernul României
