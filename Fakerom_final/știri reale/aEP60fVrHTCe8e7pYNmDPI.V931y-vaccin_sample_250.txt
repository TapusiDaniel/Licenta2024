---Vaccin sample---
38.346 de persoane au fost vaccinate anti-Covid în ultimele 24 de ore, din care 11.908 persoane au primit a doua doză, care conferă imunitate față de boala Covid, transmite Comitetul Național de Coordonare a Activităților privind Vaccinarea.
Iată datele complete ale campaniei de vaccinare:
1.Număr de doze administrate de vaccin împotriva COVID-19 Pfizer BioNTech (în ultimele 24 de ore): 38.346, la un număr de 38.346 persoane din care:
– 26.438 persoane vaccinate cu 1 doză 
– 11.908 persoane vaccinate cu 2 doze.
2. Număr total de doze administrate de vaccin împotriva COVID-19 Pfizer BioNTech (începând cu data de 27 decembrie 2020): 484.631, la un număr de 459.567 persoane din care:
-434.503 persoane vaccinate cu 1 doză 
-25.064 persoane vaccinate cu 2 doze.
3. Număr total de reacții adverse înregistrate la nivelul centrelor de vaccinare (în ultimele 24 de ore): 39 reacții comune și minore, din care:
– 6 reacții de tip local 
– 33 reacții generale.
4. Număr total de reacții adverse înregistrate la nivelul centrelor de vaccinare (începând din 27 decembrie 2020): 1.213 reacții comune și minore, din care:
– 377 reacții de tip local cu durere la locul injectării 
– 836 reacții generale (febră, cefalee, mialgii, artralgii, astenie, alergii de tip urticarie).
Comitetul Național de Coordonare a Activităților privind Vaccinarea împotriva COVID-19 este un organism interministerial, fără personalitate juridică, în subordinea directă a Secretariatului General al Guvernului și coordonarea Prim-ministrului. (Foto: G4Media.ro)
