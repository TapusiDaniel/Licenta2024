---Vaccin sample---
România și Irlanda au încheiat un acord pentru vânzarea a 700.000 de vaccinuri anti-Covid produse Pfizer / BioNtech, a anunțat premierul irlandez Micheál Martin, anunță televiziunea locală RTE, citată de Rador.
Premierul irlandez a descris acordul ca fiind „o veste fantastică și un impuls binevenit pentru campania noastră, care continuă să aibă un sprijin imens și o stimulare din partea populaţiei irlandeze”.
Un purtător de cuvânt al lui Martin a precizat că aceste 700.000 de vaccinuri fac parte dintr-un acord încheiat cu România, luna trecută, pentru 1 milion de doze. Martin a purtat discuții cu președintele român Klaus Iohannis, la începutul lunii iulie, și s-a convenit în principiu să cumpere un milion de vaccinuri ARNm. La acea vreme, premierul irlandez a subliniat că rata de absorbție a vaccinului în România „nu este la fel de semnificativă ca în Irlanda”.
Vaccinurile urmează să fie livrate în Irlanda în luna august. Ministrul Sănătății, Stephen Donnelly, a declarat că vaccinurile „ne vor permite să continuăm să extindem lansarea programului de vaccinare”. Departamentul Sănătății a declarat că dozele suplimentare sunt asigurate direct de la Pfizer și reprezintă o redistribuire a dozelor comandate inițial de România.
Irlanda are în vedere redeschiderea unor centre datorită popularității lor. (sursa foto: Facebook/ RO Vaccinare)
