---Vaccin sample---
Germania are şanse mari să evite un al doilea val de infectări cu coronavirus, a susţinut vineri ministrul de finanţe Olaf Scholz, citat de Reuters. El a avertizat însă că lipsa unui vaccin impune distanţarea socială şi, dacă se dovedeşte necesar, măsuri de testare şi urmărire epidemiologică.

"Trăim cu virusul, pe care l-aş descrie ca normal. Iar acest lucru se va schimba numai când vom avea noi tratamente medicale şi un vaccin", a spus Scholz. "Atâta timp cât nu se întâmplă asta, va trebui să ne organizăm vieţile în aşa fel încât să evităm un al doilea val", a arătat el, adăugând că sunt şanse "foarte, foarte mari" ca Germania să nu se confrunte cu al doilea val. AGERPRES/(AS - autor: Marius Hosu, editor: Gabriela Ionescu, editor online: Adrian Dãdârlat)