---Vaccin sample---
Maimuţe vaccinate sau infectate cu noul coronavirus au dezvoltat anticorpi care le permit să fie protejate împotriva unei noi infectări, potrivit concluziilor care se desprind din două studii considerate promiţătoare, în pofida marilor diferenţe dintre macaci şi oameni, şi care au fost publicate miercuri în revista Science, relatează AFP.

"Descoperirile noastre cresc optimismul că va fi posibil să dezvoltăm vaccinuri împotriva COVID-19", a subliniat într-un comunicat Dan H. Barouch, cercetătorul care a coordonat cele două studii la Beth Israel Deaconess Medical Center (BIDMC) din Boston.