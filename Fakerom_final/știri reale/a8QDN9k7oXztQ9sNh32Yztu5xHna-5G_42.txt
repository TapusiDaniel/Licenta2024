Europarlamentarul PLUS Dargoș Tudorache le-a transmis joi o scrisoare comisarilor europeni Margrethe Vestager (Piața Digitală) și Thierry Breton (Piața Internă) în care solicită dezvoltarea de către UE a propriei tehnologii 5G, avertizând asupra riscului reprezentat de dependența China, țara în care a fost fondată compania Huawei, al cărei regim nedemocratic și netransparent a cauzat moartea a mii de europeni în contextul pandemiei de coronavirus.
”Este nevoie de implementare unei suveranități tehnologice strategice, astfel încât să nu mai fim niciodată prinși nepregătiți în eventuale viitoare crize. Viitorul va aparține conectivității și tehnologiei digitale. Și, totuși, dezvoltarea tehnologiei 5G, coloana vertebrală a viitoarei societăți și economii, este pe cale să ne facă dependenți de furnizori din exterior și vulnerabili la interferențe străine. Uniunea Europeană trebuie să-și dezvolte și să opereze propria infrastructură 5G”, subliniază Tudorache în scrisoarea trimisă celor doi comisari europeni.
Europarlamentarul avertizează că UE are nevoie de o politică industrială ambițioasă care să reducă dependența de tehnologiile străine, precum cele din China, țară care ”nu joacă după aceleași reguli ca și noi”.
”Este o adaptare imperativă la o lume în care dependența și vulnerabilitățile noastre față de un regim nedemocratic și netransparent ne costă viețile a mii de europeni și ne afectează grav economiile”, mai spune Tudorache.
Citește integral scrisoarea transmisă de ueroparlamentaul PLUS comisarilor Margrethe Vestager și Thierry Breton: Letter to EVP Vestager and Commissioner Breton concerning our digital future.
