---Vaccin sample---
Peste 16.000 de persoane au fost vaccinate în 48 de ore la Maratonul Vaccinării din București, a transmis Comitetul Național de Coordonare a Activităților privind Vaccinarea împotriva COVID-19, duminică, printr-un mesaj publicat pe Facebook.
Maratonul a fost posibil cu sprijinul a peste 1.200 de voluntari, iar vaccinarea a avut loc la Sala Palatului și Biblioteca Națională. Persoanelor care au participat la maraton li s-a inoculat serul Comirnaty produs de Pfizer.
Evenimentul a fost organizat de Universitatea de Medicină şi Farmacie „Carol Davila” Bucureşti, în parteneriat cu Colegiul Medicilor Bucureşti, Ordinul Asistenţilor Medicali Generalişti, Moaşelor şi Asistenţilor Medicali din România – filiala Municipiului Bucureşti, Societatea Studenţilor la Medicină Bucureşti şi Societatea Multidisciplinară a Medicilor Rezidenţi, cu sprijinul Primăriei Capitalei, prin Administraţia Spitalelor şi Serviciilor Medicale Bucureşti (ASSMB), şi al Comitetului Naţional de Coordonare a Activităţilor privind Vaccinarea împotriva COVID-19 (CNCAV).
sursa foto: Facebook/ RO Vaccinare
