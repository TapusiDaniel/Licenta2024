Compania RA Showroom din Târgu Jiu a anunțat pe facebook că toți cei nu se vor vaccina împotriva covid 19 vor primi o reducere de 20% la orice produs, pe tot parcursul anului 2021.

Cei care doresc să beneficieze de reducea oferită de companie trebuie să prezinte o adeverință de la medicul de familie care să certifice faptul că nu au fost vaccinați împotriva covid 19.

„Toți cei care doresc să beneficieze de reducerea oferită de noi trebuie să prezinte o adeverință din partea medicului de familie care să certifice că nu au fost vaccinați împotriva covid 19. Sau pot să prezinte o declarație pe proprie răspundere pe care medicul de familie să o certifice cu o semnătură sau o parafă medicală”, ne-a declarat domnul Raul Dumitru, administratorul companiei, în exclusivitate pentru R3Media.

Acesta a precizat că promoția se adresează numai celor care nu se vaccinează împotriva covid 19, nu celor care refuză vaccinarea în general.

„Discountul este valabil doar pentru nevaccinarea cu vaccinul împotriva covid 19, pentru că nu sunt de-acord cu acest vaccin, nu pentru cineva care refuză vaccinurile în general”, a completat Raul Dumitru.

Compania RA Showroom este din Târgu jiu și activează în domeniul construcțiilor metalice, oferind celor interesați uși, jaluzele, rolete, pergole, etc.

Oferta comerciantului gorjean vine după ce mai mulți patroni de restaurante din Brașov au anunțat că vor oferi o reducere de 10% pentru cei care se vaccinează împotriva covid-19.