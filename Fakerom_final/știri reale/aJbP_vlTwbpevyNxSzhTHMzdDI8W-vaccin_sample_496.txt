---Vaccin sample---
Un bărbat vinde de la începutul anului pe internet "paşapoarte de vaccinare", în schimbul sumei de 200 de lei. Asta deşi acestea intră în vigoare de la 1 iulie. În realitate, însă, codul pe care el îl furnizează "cumpărătorilor" nu ajută la nimic, iar oamenii cumpără de fapt un "buzunar electronic" în care îşi pot ţine adeverinţa de vaccinare şi pe care îl pot obţine gratuit intrând pe pagina Registrului Naţional Electronic de Vaccinare, cu condiţia să aibă schema de vaccinare completă, relatează Prima TV
.

Întrebat dacă ceea ce vinde este acel Green Pass pe care am purtea să-l obţinem de la 1 iulie sau este vorba despre altceva, bărbatul răspunde: "Despre acela, doar că îl obţineţi acum. Adică noi oferim serviciul ăsta de la începutul anului. Guvernul ar fi trebuit din martie să bage acest QR code gratuit, nu au făcut-o şi abia acum se lucrează la platforma pe care se vor verifica acele QR code-uri. Deci e posibil ca din iulie-august încolo să se emită cele gratuite. Şi, dacă aveţi nevoie de aşa ceva mai devreme, cumpăraţi de la noi acest serviciu"."Paşaportul" costă 200 de lei şi se eliberează pe loc, pe baza adeverinţei de vaccinare.Vânzătorul pretindea,conform anuţului, că elibereză Paşaport de Vaccinare, aşa numitul Green Pass, după cum a fost iniţial botezat de Comisia Europeană.Pentru o mai mare credibilitate, a folosit chiar şi unul dintre însemnele Uniunii Europene pe aşa-numitul cod QR pe care îl eliberează.După ce bărbatul a fost audiat la poliţie, în anunţul de pe internet, i-a schimbat numele din “Paşaport covid" în “cod QR".În realitate, însă, codul nu ajută la nimic, nu este valabil nici la graniţele terestre, nici la aeroport.El vinde de fapt un "buzunar electronic" în care cumpărătorii îşi pot ţine adeverinţa de vaccinare, operaţiune pe care fiecare persoană vaccinată poate să o facă gratuit doar intrând pe adulţi.renv.ro, se arată în materialul difuzat de Prima TV. Bărbatul consideră însă că nimic din ceea ce face nu este ilegal.Acum patru ani, acelaşi bărbat a fost audiat la DIICOT într-un dosar care privea constitituirea unui grup infracţional organizat, care urma să vândă datele personale a 9000 de oameni, potrivit News.ro.