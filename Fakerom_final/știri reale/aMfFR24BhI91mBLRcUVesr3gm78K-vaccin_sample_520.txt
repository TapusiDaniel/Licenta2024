---Vaccin sample---
CNCAV a anunțat, sâmbătă, că 60.017 de persoane au fost vaccinate în România împotriva Covid-19, în ultimele 24 de ore. Dintre acestea, 33.411 au fost vaccinate cu prima doză, iar 26.606 cu doza de rapel.
48.587 de persoane au fost vaccinate cu ser produs de Pfizer, 5.724 cu cel de la Moderna, iar 5.706 cu ser AstraZeneca.
De la începutul campaniei de vaccinare au fost vaccinate în România 3.336.830 de persoane, dintre care 1.963.639 au fost imunizați cu ambele doze de vaccin.
În ultimele 24 de ore au fost raportate 54 de reacții adverse.
Numărul total al reacțiilor adverse înregistrate de la începutul campaniei de vaccinare a ajuns la 14.179, din care 6.747 au fost raportate după vaccinul Pfizer, 1.508 după Moderna, iar 5.924 după AstraZeneca.
CNCAV precizează că 144 de reacții adverse sunt în curs de investigare.
Editor :  Adrian Dumitru
