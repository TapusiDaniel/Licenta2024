---Vaccin sample---
Producătorii de medicamente vor avea probabil zeci de milioane de doze de vaccin anti COVID-19 în prima parte a anului viitor. Producţia va creşte astfel încât să ajungă la un miliard de doze până la sfârşitul anului 2021, susţine Anthony Fauci, principalul specialist în boli infecţioase din SUA.
Dr. Antony Fauci a spus că speră că pandemia va fi sub control până la sfârşitul anului, când se aşteaptă să fie disponibil un vaccin şi a adăugat că se aşteaptă ca zeci de milioane de doze de vaccin să fie gata la începutul anului viitor.
Într-un interviu acordat pentru Reuters, Fauci a spus că nu a simţit nicio presiune din partea Casei Albe pentru a anunţa finalizarea unui vaccin în preajma datei de 3 noiembrie, în speranţa de a stimula şansele de realegere a preşedintelui Donald Trump, potrivit Mediafax.
El a adăugat că autorităţile de reglementare au promis „că nu vor permite ca factorii politici” să interfereze cu aprobarea unui vaccin anti COVID-19 şi că „siguranţa şi eficacitatea” vor fi considerentele principale.
Redactare Georgiana Marina

