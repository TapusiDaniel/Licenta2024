---Vaccin sample---
Ministerul Sănătății a trimis abia ieri solicitarea către Ministerul Finanțelor pentru a vira banii pentru plata personalului din centrele de vaccinare, neplătit la timp în toată țara. Ministerul Finanțelor spune că a primit astăzi solicitarea și a început încă de astăzi să vireze o parte din bani, iar restul vor fi virați mâine. De vină pentru întârziere este un funcționar public din Ministerul Sănătății, care "trebuia sa completeze o hartie, să o semneze, să o trimită mai departe. Nu sunt lucruri pe care le face ministrul", afirmă ministrul Sănătății, Vlad Voiculescu.

"Nu sunt lucruri pe care le face ministrul. Da, există o întârziere. Cine e de vină? Un funcționar public din Ministerul Sănătății", spune Vlad Voiculescu. Mai rămâne acel funcționar public în funcție? "Da, pentru ca legea este clară în cazul funcționarilor publici și nu poți schimba de ieri pe azi", este răspunsul ministrului Sănătății."Am primit astăzi cererea Ministerului Sănătății, am operat-o", a declarat marți, pentru HotNews.ro, ministrul Finanțelor, Alexandru Nazare. Cadrele medicale care lucrează în centrele de vaccinare nu au fost plătite la timp, iar această problemă este la nivelul întregii țării, declara ieri coordonatorul campaniei de vaccinare, medicul Valeriu Gheorghiță. Plata trebuie făcută de către Ministerul Sănătății, iar Gheorghiță a susținut că i-a semnalat de mai multe ori ministrului Sănătății această problemă. "Am vorbit de mai multe ori și am prezentat această situație. Probabil că s-au făcut deja demersuri, dar până la urmă toată lumea așteaptă să-și primească banii. Din ceea ce știu, această problemă există la nivelul tuturor centrelor de vaccinare, nimeni nu a fost plătit", a afirmat Valeriu Gheorghiță.Potrivit Ordonanței de Urgență privind unele măsuri pentru recrutarea și plata personalului implicat în procesul de vaccinare împotriva COVID 19, pentru activitatea prestată în cadrul centrelor de vaccinare împotriva COVID 19, personalul medico-sanitar și registrator, cu excepția personalului delegat sau detașat, beneficiază de plată pentru timpul efectiv lucrat la un tarif orar diferențiat în baza contractului de prestări servicii, după cum urmează:a) 100 lei/oră pentru medici;

b) 50 lei/oră pentru asistenți medicali;

c) 25 lei/oră pentru registratori.