---Vaccin sample---
Ministrul Transporturilor, Cătălin Drulă, a mers sâmbătă dimineaţa, la un centru de medicină de familie unde se fac vaccinări anticovid, relatează Agerpres.
„22 mai, ziua în care întregul Guvern al României promovează vaccinarea. Tocmai am încheiat o vizită la un centru de medicină de familie unde se fac vaccinări anticovid. În afară de centrele special amenajate pentru vaccinare, de maratoane, de drive-thru, ne putem vaccina la medicul de familie. Vă încurajez să o faceţi pentru că prin vaccinare revenim la o viaţă normală”, a declarat ministrul Transporturilor într-un material video postat pe pagina sa de Facebook.

El a arătat, într-un dialog cu un pacient venit la vaccinare, că pentru a putea ajunge mai repede la o viaţă normală, fără măşti şi fără restricţii, trebuie să se vaccineze cât mai mulţi oameni.
Cătălin Drulă a explicat, de asemenea, că medicii de familie sunt cei care se bucură de încrederea îndelungată a pacienţilor lor şi joacă un rol important în revenirea la normalitate.
„Medicii de familie îşi cunosc pacienţii, beneficiază de un capital de încredere deosebit în rândul pacienţilor lor pentru că în timp dezvoltă o relaţie de continuitate cu întreaga familie. Medicul de familie le cunoaşte nu doar problema medicală ci şi problemele sociale şi cele profesionale, conjuncturile în care ei se comportă şi acest lucru contribuie mult la încrederea pe care o stabilim în timp în relaţia noastră şi atunci e uşor să le spunem de ce e bine pentru ei, ce la face bine, ce nu le face, sunt atenţi la recomandările pe care le facem, la ce să urmărească, în afară că au încredere că ştiu că le cunoaştem bolile, statusul lor medical”, a precizat, la rândul său, medicul de familie Marina Pârcălabu, în materialul video postat de ministrul Transporturilor.
Sursa Foto:
