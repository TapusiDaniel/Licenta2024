Preşedintele SUA, Donald Trump, este "iritat" atât de mult pe Beijing din cauza crizei coronavirusului a altor probleme încât nu mai consideră atât de important acordul comercial bilateral, afirmă consilierul prezidenţial Larry Kudlow, îndemnând companiile americane din China să revină în SUA, potrivit Mediafax. Etapa I a acordului comercial SUA-China rămâne intactă deocamdată, a subliniat Larry Kudlow, consilierul pentru Afaceri Economice al preşedintelui Donald Trump, subliniind că Administraţia de la Washington aşteaptă să vadă dacă Beijingul îşi respectă angajamentele.

 Referindu-se la situaţia din Hong Kong, unde Administraţia de la Beijing vrea să îşi consolideze controlul prin aplicarea unei noi legi privind siguranţa naţională, oficialul american a precizat: "China, cred eu, face o mare greşeală".
 Administraţia Donald Trump ar primi înapoi orice companie americană din Hong Kong sau din China continentală care ar vrea să revină în Statele Unite, a spus Larry Kudlow într-un interviu acordat postului Fox Business. "Vom face ce putem pentru suportarea cheltuielilor mutării, dacă aceste companii readuc reţeaua de aprovizionare şi de producţie în SUA", a subliniat el.
China și Statele Unite sunt ''în pragul unui nou Război Rece'', avertizează Beijingul

Războiul 5G SUA-China: Cum se poziționează statele UE cu privire la Huawei