---Vaccin sample---
Ministrul francez al Sănătăţii, Olivier Veran, a cerut duminică francezilor să se vaccineze în număr cât mai mare, el avertizând că Franţa s-ar putea îndrepta spre valul patru al epidemiei de Covid-19, până la sfârşitul acestei luni, din cauza răspândirii variantei Delta, care este mult mai contagioasă, transmite Reuters, citată de News.ro.
”De cinci zile (rata de infectare) nu a scăzut – creşte din nou. Din cauza variantei Delta, care este foarte contagioasă. Exemplul britanic arată că este posibil valul patru până la sfârşitul lunii iulie”, a scris Veran pe Twitter.
Acesta a adăugat: ”Trebuie să ne mişcăm şi mai rapid (cu vaccinările). Ţara noastră este într-o cursă contra timp”.
sursa foto: Facebook/ Olivier Véran
