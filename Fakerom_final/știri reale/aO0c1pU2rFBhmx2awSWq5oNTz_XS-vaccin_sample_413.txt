---Vaccin sample---
Compania germană de biotehnologie CureVac primește un împrumut de 75 de milioane de euro de la Banca Europeană pentru Investiții (BEI), potrivit unui anunț al Comisiei Europene.
CureVac este a doua companie din Germania care a lansat un studiu clinic pe oameni pentru un vaccin experimental destinat noului coronavirus. Și guvernul german sprijină eforturile companiei, preluând o participaţie de 23% din acțiuni pentru 300 de milioane de euro.
Împrumutul de la BEI are ca scop atât dezvoltarea vaccinului anti-coronavirus, cât și extinderea capacității de producție de la Tubingen (Germania), cea de-a patra fabrică a companiei.
Finanțarea de la BEI a venit prin intermediul Infectious Diseases Finance Facility (IDFF), un program al Comisiei Europene dedicat luptei anti-Covid.
