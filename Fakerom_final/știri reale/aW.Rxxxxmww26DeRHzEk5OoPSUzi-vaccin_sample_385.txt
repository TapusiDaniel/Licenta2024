---Vaccin sample---
Un vaccin împotriva coronavirusului dezvoltat de Universitatea din Oxford (Marea Britanie) este sigur și produce imunizarea celor cărora le-a fost administrat, arată rezultatele unui studiu clinic realizat pe 1.077 de pacienți și citat de BBC.
Studiul clinic a arătat că virusul injectabil a dus la apariția de anticorpi și celule care luptă împotriva coronavirusului.
Rezultatele studiului clinic sunt încurajatoare, arată BBC, dar pentru validarea lor finală mai este nevoie de un studiu pe eșantioane mult mai mari de populație.
Guvernul Marii Britanii a comandat deja 100 de milioane de doze din vaccinul dezvoltat de cercetătorii Universității din Oxford.
Vaccinul, numit ChAdOx1 nCoV-19, este dezvoltat cu o viteză fără precedent, la fel ca toate celelalte vaccinuri-candidat. El este dezvoltat pe baza unui virus care provoacă răceala comună la cimpanzei și care a fost modificat genetic pentru ”a semăna” cu coronavirusul. Prin urmare, el atrage un răspuns al organismului care împiedică și infectarea cu Covid-19, potrivit BBC.
Foto: Pexels.com
