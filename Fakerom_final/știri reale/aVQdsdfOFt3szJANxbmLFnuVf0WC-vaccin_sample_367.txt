---Vaccin sample---
Peste 62.800 de persoane au fost vaccinate anti-COVID în ultimele 24 de ore, iar de la debutul campaniei în România, în 27 decembrie, s-au vaccinat 2.326.484 de oameni.

Potrivit datelor transmise luni seară de către Comitetul de coordonare a vaccinării, în ultimele 24 de ore s-au vaccinat 62.881 de persoane - 46.271 cu serul Pfizer, 8.591 cu Moderna şi 8.019 cu AstraZeneca. Dintre acestea, 39.938 au primit prima doză de vaccin.
În acest interval, au fost înregistrate 93 de reacţii adverse, dintre care 35 la persoane vaccinate cu serul Pfizer, 31 la persoane vaccinate cu AstraZeneca și 27 la persoane vaccinate cu serul Moderna.
De la debutul campaniei de vaccinare în România, în 27 decembrie 2020, s-au vaccinat 2.326.484 de persoane, dintre care 1.435.730 au primit ambele doze de vaccin. În total, au fost raportate 12.238 de reacții adverse.