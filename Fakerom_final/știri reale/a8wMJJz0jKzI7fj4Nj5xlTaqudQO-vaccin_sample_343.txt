---Vaccin sample---
Ministrul slovac de externe Ivan Korcok le-a cerut luni partenerilor europeni să trimită doze de vaccin anti-COVID-19 ţării sale care se confruntă cu o situaţie epidemiologică ''tragică'', înregistrând un număr record de infectări şi decese, relatează Reuters.

Slovacia, ţară cu circa 5,5 milioane de locuitori, a ajuns la circa 100 de decese pe zi, astfel că raportat la populaţie are cea mai ridicată rată din lume a deceselor asociate COVID-19. În spitalele slovace erau internaţi duminică 3.372 de pacienţi COVID-19.
 