---Vaccin sample---
Activitatea sectorului privat din Zona Euro a continuat să se contracteze în mai, dar într-un ritm mai puțin accelerat decât în aprilie, grație ridicării progresive a măsurilor de carantină, potrivit primei estimări a indicelui compozit PMI publicat de Markit, scrie AFP.

Indicele lunar afișa un nivel de 30,5 puncte, față de 13,6 puncte în aprilie, ceea ce constituia la acel moment contracția cea mai puternică de activitate înregistrată vreodată de Markit.Când indicele PMI este mai mare de 50 de puncte, activitatea economică este în creștere."Dacă activitatea globală a sectorului privat din Zona Euro s-a contractat din nou foarte puternic în mai, criza economică ar putea să fi atins punctul cel mai scăzut în aprilie", spune Chris Williamson, economist la Markit.Potrivit acestuia, contracția ar urma să continue, dar de o manieră moderată "în lunile următoare, pe măsură ce țările din regiune renunță progresiv la regulile de izolare".Guvernele vor menține "probabil un număr de restricții în așteptarea descoperirii unui vaccin sau a unui tratament eficient" împotriva coronavirusului, ceea ce va menține în continuare o cerere în continuare slabă.Williamson anticipează în aceste condiții "o cădere a PIB-ului de aproape 9% în 2020" și că revenirea la nivelul dinaintea crizei va dura mai mulți ani.Indicele din luna mai "sugerează că economia a atins probabil vârful valului în aprilie, ceea ce permite speranța că economia este acum, lent, pe calea revenirii", consideră Jessica Hinds, analist la Capital Economics.Studiul mai arată că rata de suprimare a locurilor de muncă a fost foarte puțin în scădere în raport cu maximul istoric din aprilie.Restaurantele, hotelierii, tur-operatorii și toate tipurile de servicii oferite consumatorilor continuau să sufere repercusiunile severe ale regulilor de distanțare socială.Indicele s-a redresat însă în servicii (28,7 în mai, față de 12,0 în aprilie) și în sectorul manufacturier (35,4 în mai, față de 18,1 în aprilie).Indicele PMI (Purchasing Manager's Index) ia în calcul comenzile, producția, locurile de muncă, livrările și stocurile în sectorul manufacturier.