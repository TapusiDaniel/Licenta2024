40% dintre bulgari consideră că noul coronavirus este o armă biologică creată pentru a reduce populația de pe Pământ, scrie novinite.com. Mai mult de o treime sunt de părere că acest virus nu este mai periculos decât gripa sezonieră. Datele provin dintr-un sondaj al agenției Trend.
Dacă în aprilie 53% dintre cei intervievaţi credeau că noul coronavirus este o armă biologică destinată să reducă populaţia globului, în noiembrie procentul lor a fost de 40%, acelaşi din luna iunie. Astfel, sondajul din noiembrie a arătat o creştere a proporţiei celor care nu sunt de acord cu această afirmaţie, comparativ cu anchetele anterioare, au comentat analiştii Trend.
Potrivit a jumătate dintre bulgari, coronavirus este o boală creată sintetic. 45% sunt de părere că există un vaccin, care este însă păstrat în secret pentru a lăsa boala să se răspândească și mai larg și companiile farmaceutice să obțină profit.
Aproximativ 880.000 cred că, prin vaccinuri, oamenilor le vor fi implantate cipuri pentru a fi controlați.
Conform 17%, COVID-19 nu există și aceasta este o înșelătorie globală. În iunie, 23% credeau acest lucru. Diferența este o consecință a faptului că a crescut numărul de decese și a faptului că acum oamenii cunosc deja cel puțin o persoană care este sau a fost bolnavă.
Potrivit sondajului, 53% dintre bulgari nu cred că noul coronavirus este răspândit prin intermediul tehnologiei 5G. 10% sunt însă de acord cu această afirmaţie (în iunie procentul era de 12%).
Sondajul a fost realizat în perioada 2-10 noiembrie.
Editor :  Georgiana Marina
