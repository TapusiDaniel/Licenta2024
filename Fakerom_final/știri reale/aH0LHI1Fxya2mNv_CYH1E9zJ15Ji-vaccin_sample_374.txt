---Vaccin sample---
Marcel Ciolacu a anunțat prin intermediul paginii sale de Facebook că s-a vaccinat împotriva coronavirusului. Liderul PSD a ținut să precizeze că a făcut-o abia după ce s-a asigurat că mama, bolnavă cronic, să a fost imunizată.
Ciolacu a postat pe rețeaua socială și un colaj de imagini cu el și cu mama sa, de la centrul unde au primit prima doză de vaccin anti-Covid-19.
"Astăzi m-am vaccinat. Dar după mama mea! Nu aș fi putut niciodată să mă vaccinez înaintea ei, unul dintre numeroșii bolnavi cronici din România", a scris liderul Partidului Social Democrat.
Acesta a transmis și că Executivul ar trebui ia măsuri pentru ca toți cei vulnerabili în fața virusului să poată fi imunizați.
"Înainte de a fi caraghioși, cei din Guvern ar trebui să facă mai mult pentru persoanele cu adevărat vulnerabile. Pentru cei care au într-adevăr nevoie, cât mai rapid, de acest vaccin. Iar, până la imunizarea unui procent semnificativ din populație, tot #testarea rămâne cel mai eficient mijloc de combatere a pandemiei", a conchis Marcel Ciolacu în postarea sa.
Editor :  A.A.
