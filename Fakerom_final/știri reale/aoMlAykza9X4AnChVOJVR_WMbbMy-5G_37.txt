Secretarul de stat american Michael Pompeo felicită poporul român de Ziua Marii Uniri, în numele poporului american, şi subliniază că România este un partener strategic apreciat şi un aliat statornic.
Pompei afirmă, în mesajul său, că, odată cu sărbătorirea a 140 de ani de relaţii diplomatice, StateleUnite şi România şi-au reafirmat şi aprofundat parteneriatul îndelungat semnând o foaie de parcurs pentru cooperarea pe zece ani în domeniul apărării, creând reţele 5G curate, colaborând la construcţia reactoarelor la centrala nucleară de la Cernavodă, angajându-se să îmbunătăţească securitatea energetică în Europa prin Marea Neagră şi promovând potenţialul Iniţiativei celorTrei Mări.
„România este un partener strategic apreciat şi un aliat statornic şi împărtăşim angajamentul dumneavostră în lupta împotriva COVID-19, fără a uita niciodată sacrificiile pe care le-aţi făcut în cadrul operaţiunilor NATO”, afirmă oficialul american..
”În această zi specială, vă dorim pace,prosperitate şi multă sănătate în anul care vine”, încheie Pompeo mesajul, conform news.ro.

Sursa foto: Twitter\ Mike Pompeo
