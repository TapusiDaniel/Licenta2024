​Virusurile nu se pot deplasa prin unde radio sau rețele mobile. COVID-19 există și se răspândește în numeroase țări care nu au rețele mobile 5G, arată Organizația Mondială a Sănătății, după ce a circulat un fake news pe această temă. 

COVID-19 se răspândește prin mici picături de lichid din căile respiratorii, atunci când o persoană infectată tușește, strănută sau vorbește, reamintesc reprezentanții Organizației Mondiale a Sănătății. O altă cale, poate cea mai importantă, prin care oamenii se pot infecta este prin atingerea unei suprafețe contaminate și apoi atingerea feței - a ochilor, gurii sau nasului.