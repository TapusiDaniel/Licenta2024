Secretarul britanic pentru Cultură va dispune companiilor de social media să fie mai agresive în răspunsul lor la teoriile conspirației care leagă rețelele 5G de pandemia de coronavirus, relatează Mediafax citând postul BBC.
Oliver Dowden intenționează să organizeze întâlniri virtuale cu reprezentanții mai multor companii din tehnologie, săptămâna viitoare, pentru a discuta problema.Măsura vine după incendierea mai multor antene 5G, după apariția în mediul online a unor informații care pun dezvoltarea coronavirusului pe seama introducerii tehnologiei 5G și va testa angajamentele companiilor cu privire la libera exprimare."Am primit mai multe rapoarte cu privire la daune provocate antenelor telefonice și abuzuri asupra inginerilor de telecomunicații, aparent inspirate de teoriile conspirației care circulă online", a declarat pentru BBC un purtător de cuvânt al Departamentului pentru Digital, Cultură, Media și Sport, referindu-se la incidente din Birmingham, Liverpool și în alte orașe."Cei responsabili de fapte penale vor avea de-a face cu legea. De asemenea, trebuie să vedem că firmele de social media acționează în mod responsabil și acționează mult mai rapid pentru a opri răspândirea absurdităților care încurajează astfel de fapte pe platformele lor", a adăugat acesta.Departamentul nu a comunicat însă ce companii de tehnologie sunt convocate.Teoriile false sunt răspândite pe platforme mai mici, cum ar fi Nextdoor, Pinterest și site-ul de petiții Change.org, precum și pe cele mai mari, inclusiv Facebook, Twitter, YouTube și TikTok.Oamenii de știință resping ideea unei legături între Covid-19 și 5G, fiind biologic imposibilă.Câteva dintre platforme au luat deja măsuri pentru a rezolva problema, dar nu au interzis discuțiile asupra subiectului.Pinterest, de exemplu, limitează rezultatele căutărilor pentru coronavirus și termeni înrudiți la afișarea informațiilor furnizate de organizații medicale recunoscute, dar nu are o restricție comparabilă pentru 5G.

We are aware of inaccurate information being shared online about 5G. There is absolutely no credible evidence of a link between 5G and coronavirusFor COVID-19 advice:\uD83D\uDC49NHS https://t.co/EI0XLYsqWE
 \uD83D\uDC49GOVUK https://t.co/aWe30Ayl8X
\uD83D\uDC49Full Fact research https://t.co/QWYcc4bOEg

— DCMS (@DCMS) April 3, 2020