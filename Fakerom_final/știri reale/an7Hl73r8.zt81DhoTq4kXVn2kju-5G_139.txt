Aplicația WhatsApp a introdus o limită pentru mesajele distribuite de utilizatori, scopul fiind de a lupta împotriva distribuirii de mesaje sau informații false, informează The Guardian.
Dacă un utilizator primește un mesaj răspândit des - de peste 5 ori, el va putea să-l dea mai departe doar fiecărui om în parte. Astfel, se reduce de 5 ori numărul conversațiilor în care utilizatorii pot răspândi un mesaj. Limita de 5 conversații a fost impusă în 2019.
Această modificare introdusă de WhatsApp nu elimină complet răspândirea de mesaje false, pentru că un utilizator îl poate trimite către toate toți cunoscuții săi cât timp este dispus să aloce timpul necesar. Totuși, complicând metoda de trasmitere, compania speră să reducă răspândirea celor mai circulate mesaje false, precum cel care leagă noul coronavirus de rețelele 5G. Această informație falsă a dus la acte de vandalism.
Pentru că mesajele transmise prin WhatsApp sunt criptate, compania nu poate vedea că conținutul acestora și nu poate institui un sistem de moderare, precum cel de la Facebook sau Twitter, care elimină conținutul dăunător raportat de utilizatori.
În schimb, WhatsApp a complicat metoda de răspândire a unui mesaj pentru a-i descuraja pe cei care fac asta. Totodată, a încercat să ofere utilizatorilor informații pentru a putea identifica singuri conținutul dăunător, prin marcarea mesajelor răspândite des cu o săgeată dublă.
Până în 2018, utilizatorii de WhatsApp puteau trimite un mesaj în 250 de conversații în același timp. Numărul acestora a scăzut la 20 în acel an, apoi la 5, iar acum la o singură conversație. Compania spune că răspândirea de mesaje s-a redus astfel cu 25% la nivel global.
Mesajele cu conținut dăunător pot fi mai periculoase pe WhatsApp, pentru că sosesc cu aprobarea implicită a unui membru de familie sau prieten.
Editor web: V.M.
