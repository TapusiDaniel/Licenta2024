​Comisia Europeană a adoptat marți, 30 iunie
, un Regulament menit să contribuie la simplificarea și accelerarea instalării de rețele 5G, care ar trebui să fie facilitată printr-un regim de instalare scutit de permise, dar care include supravegherea din partea autorităților naționale. Regulamentul vizează punctele de acces pe suport radio cu arie de acoperire restrânsă, sau antenele mici, care sunt esențiale pentru instalarea la timp a rețelelor 5G care oferă o acoperire sporită și de mare capacitate și viteze mai mari de conectare.

"Rețelele wireless 5G reprezintă un pilon al dezvoltării socioeconomice a Europei, deoarece vor permite furnizarea de noi servicii în sectorul sănătății și al îngrijirilor medicale, al energiei, al transporturilor, al educației și în multe alte domenii. Importanța acestora este și mai evidentă în momentul de față, întrucât rețelele vor juca un rol esențial în redresarea noastră în urma crizei provocate de coronavirus. Împreună cu statele membre, trebuie să deschidem calea pentru introducerea la timp a tehnologiei 5G, fără bariere administrative restrictive, lucru care va aduce cu sine o cerere semnificativă din partea industriei noastre și va amplifica inovarea și competitivitatea la nivel european.", a declarat Thierry Breton, Comisarul pentru piața internă.

"A cincea generație" de sisteme de telecomunicații, sau 5G,
 reprezintă una dintre cele mai importante părți componente ale economiei și societății noastre, deoarece sistemele vor contribui la optimizarea proceselor de fabricație și vor permite inovații în domenii precum telemedicina, orașele inteligente și gestionarea energiei curate, contribuind și la realizarea de alte progrese. Ca parte a noilor norme UE în domeniul telecomunicațiilor, care au intrat în vigoare în decembrie 2018, și în urma mai multor consultări publice care au colectat feedback din rândul părților interesate și al cetățenilor, regulamentul adoptat astăzi menționează caracteristicile fizice și tehnice ale microcelulelor pentru rețelele 5G.Regulamentul este menit să contribuie la simplificarea și accelerarea instalării de rețele 5G, care ar trebui să fie facilitată printr-un regim de instalare scutit de permise, dar care include supravegherea din partea autorităților naționale. În același timp, punctele de acces pe suport radio cu arie de acoperire restrânsă ar trebui să garanteze protecția sănătății și siguranța persoanelor, prin respectarea unor limite stricte de expunere la nivelul UE, care, pentru publicul larg, sunt de 50 ori mai mici decât nivelurile care ar avea un potențial efect negativ asupra sănătății sugerate de dovezile științifice obținute la nivel internațional. Impactul vizual și estetic al acestora trebuie să fie minim: să fie ori invizibile, ori să fie montate în mod neobstructiv pe structura de sprijin.Mai multe informații despre regulamentul de punere în aplicare sunt disponibile aici, iar detalii privind rolul tehnologiei 5G în conturarea viitorului digital al Europei sunt disponibile aici.