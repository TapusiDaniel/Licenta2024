Administrația Donald Trump a acuzat joi China că derulează un "blitzkrieg economic" pentru a deveni prima superputere mondială, scrie AFP.

Acest nou atac a venit de la ministrul american al Justiției Bill Barr și se adaugă acuzațiilor aproape zilnice ale președintelui Statelor Unite sau ale secretarul de Stat Mike Pompeo împotriva Beijingului."Republica populară a Chinei este de acum angajată într-un blitzkrieg economic, o campanie agresivă și orchestrată" pentru a "se instala în vârful economiei mondiale și pentru a depăși Statele Unite în calitate de primă superputere mondială", a afirmat el, într-un discurs susținut în statul Michigan.Potrivit acestuia, "este limpede" că Beijingul "nu încearcă doar să se înscrie în rândurile celorlalte economii industriale avansate, ci să le înlocuiască în bloc".Bill Barr acuză China că, pentru a-și atinge aceste scopuri, a recurs la metode neloiale sau chiar ilegale.Acesta a lansat un nou avertisment legat de "gravele riscuri" pe care și le asumă alte țări care "autorizează dictatura cea mai puternică din lume să construiască viitoarea generație de rețele de telecomunicații", respectiv 5G. Oficialul a criticat și precedentele administrații americane, precum și numeroase mari companii americane pentru pasivitatea sau chiar complicitatea în fața ambițiilor chineze."Pentru a garanta o lume a libertăților și a prosperității pentru copiii și nepoții noștri, lumea liberă are nevoie de propria sa abordare globală, concomitent cu prezervarea separațiilor esențiale, să lucreze împreună pentru a rezista la dominație și pentru a câștiga competiția pentru primul loc în economia mondială", crede ministrul american."America a făcut deja asta", a subliniat el, într-o aparentă aluzie la Războiul Rece împotriva Uniunii Sovietice. "Cred că noi, poporul american, guvernul american și companiile americane, toți împreună, putem să o facem din nou. Este vorba de libertatea noastră".Relațiile dintre cele două mari puteri sunt extrem de tensionate pe nenumărate dosare: coronavirus, comerț, legea securității naționale în Hong Kong, 5G, marea Chinei de sud sau musulmanii uiguri.