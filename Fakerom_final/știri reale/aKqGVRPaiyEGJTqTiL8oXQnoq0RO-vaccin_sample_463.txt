---Vaccin sample---
Președintele american Donald Trump l-a atacat virulent luni pe doctorul Anthony Fauci, o figură respectată în Statele Unite și membru al celulei de criză a Casei Albe pentru criza coronavirusului, scrie AFP.

"Oamenii s-au săturat de Covid", a afirmat Trump, într-o convorbire telefonică cu membrii echipei sale de campanie, relatată de presa americană."Oamenii spun: +lăsați-ne în pace+. S-au săturat. S-au săturat să-l audă pe Fauci și pe toți acești idioți", a adăugat el, potrivit Politico.Fauci "e aici de 500 de ani", l-a ironizat președintele pe expertul în vârstă de 79 de ani, care se bucură de o recunoaștere internațională și care conduce Institutul de boli infecțioase."Dacă l-am fi ascultat, am fi avut 700.000 sau 800.000 de morți", a continuat președintele, apreciind însă că ar fi contraproductivă demiterea acestuia, în apropierea alegerilor prezidențiale din 3 noiembrie.În urmă cu o săptămână, imunologul și-a exprimat nemulțumirea pentru folosirea afirmațiilor sale într-un clip de campanie al echipei Trump legat de coronavirus. "În aproape cinci decenii de serviciu public, nu am susținut niciodată public vreun candidat", a subliniat el, acuzând scoaterea din context a declarațiilor sale.În mai multe rânduri, dr Fauci a încercat să clarifice sau să corecteze afirmații adeseori aproximative ale lui Trump privind vaccinurile sau tratamentele în curs de dezvoltare împotriva Covid-19.